{{פירוש נוסף|נוכחי=מדינת ישראל|ראו=[[ישראל (פירושונים)]]}}
{{מפנה|ישראלי}}
{| align="left" width="350px"
|{{מדינה|
| שם = מדינת ישראל
| מדינה = מדינת ישראל
| תמונת דגל = Flag of Israel.svg
| תמונת סמל = Coat_of_arms_of_Israel.svg
| תמונת מפה = LocationIsrael.svg
| המנון = [[התקווה]]
| יבשת = [[אסיה]]
| שפה רשמית = [[עברית]], [[ערבית]]{{הערה|השפה העיקרית בשימוש רשמי היא עברית, תרגום לערבית מופיע בחלק מההודעות הרשמיות והיא מותרת בשימוש בכנסת ובמוסדות אחרים. בנוסף נעשה שימוש נרחב ב[[אנגלית]] לצורך קשרי חוץ ומסחר, ובמידה מסוימת גם ב[[רוסית]]. ראו הרחבה בערך [[מדיניות לשונית בישראל]].}}
| עיר בירה = [[ירושלים]]
| קואורדינטות של הבירה = {{Coord|31|47|N|35|13|E|display=inline|type:city}}
| העיר הגדולה ביותר = [[ירושלים]] (עד 1975: [[תל אביב-יפו]])
| משטר = [[דמוקרטיה פרלמנטרית]]
| ראש המדינה = [[נשיא מדינת ישראל|נשיא]]{{הערה|לנשיא המדינה יש סמכויות סמליות בלבד. רוב סמכויות השלטון נמסרות על פי חוק ל[[ראש הממשלה]] או לממשלה כולה}}
| מנהיגים = - [[נשיא מדינת ישראל|נשיא]]{{ש}}- [[ראש ממשלת ישראל|ראש ממשלה]]
| שמות מנהיגים = [[שמעון פרס]]{{ש}}[[בנימין נתניהו]]
| הקמה = [[הכרזת העצמאות]]
| אירועי הקמה = - [[עצמאות]]{{ש}}- תאריך
| תאריכי הקמה = מ[[המנדט הבריטי]]{{ש}}[[ה' באייר]] [[ה'תש"ח]] ([[14 במאי]] [[1948]])
| אחוז מים = 2.1%
| מטבע = [[שקל חדש]]
| סימון מטבע = ₪
| אזור זמן = +2
| סיומת אינטרנט = ‎il
| קידומת טלפון = 972
}}
|-
|
{| style="float:left; clear:both; width:275px; border:2px solid #008; padding:0.5em; margin-right:1em;"
|[[קובץ:Israel flag icon.png|40px|קישור=פורטל:ישראל]]
|
<div style="text-align: center;">
'''לשאר הנושאים, האישים והמאמרים בהקשר למדינת ישראל, ראו [[פורטל:ישראל|פורטל ישראל]].'''
</div>
|}
|}
'''מדינת ישראל''' (ב[[ערבית]]: '''دولة إسرائيل''', [[תעתיק]]: '''דַ‏וְלַת‏ אִסְרַאאִיל''') היא [[מדינה]] ב[[המזרח התיכון|מזרח התיכון]], לחוף [[הים התיכון]], שזכתה ל[[עצמאות]] בשנת [[1948]]. ישראל היא [[דמוקרטיה פרלמנטרית]] המוגדרת כ[[מדינה יהודית ודמוקרטית]]. רוב תושבי המדינה הם [[יהודים]], אך יש בה [[מיעוט]] [[ערבים|ערבי]] גדול (מרביתו [[אסלאם|מוסלמי]]), לצד קבוצות מיעוט אחרות.

ישראל [[גבולות מדינת ישראל|גובלת]] ב[[הים התיכון|ים התיכון]] וב[[מצרים]] ב[[מערב]], ב[[ים סוף]] ב[[דרום]], ב[[ירדן]] ב[[מזרח]], ב[[סוריה]] בצפון-מזרח וב[[לבנון]] ב[[צפון]]. בין ישראל למצרים, לחוף הים התיכון, נמצאת [[רצועת עזה]], הנמצאת בשליטת [[חמאס]]. באזור ההר המרכזי שבין ישראל לירדן נמצאים הרי [[יהודה ושומרון]] (המכונים גם [[הגדה המערבית]]), הנמצאים בשליטה משולבת של ישראל ו[[הרשות הפלסטינית]] ומעמדם הסופי, כמו גם מעמדה של רצועת עזה, טרם הוכרע. בצפון-מזרח נמצאת [[רמת הגולן]] בשליטת ישראל, והוחלו עליה חוקי מדינת ישראל (דרך [[חוק רמת הגולן]]), אך סוריה ממשיכה לתבוע עליו ריבונות.

[[עיר בירה|בירת]] ישראל וה[[עיר]] הגדולה בה היא [[ירושלים]], אולם רבות ממדינות העולם אינן מכירות בה כבירת ישראל.

== שם המדינה וסמליה ==
{{ערך מורחב|הסמלים הלאומיים של מדינת ישראל}}
[[מגילת העצמאות]] קובעת כי שמה של המדינה הוא "'''ישראל'''" או "'''מדינת ישראל'''". שם זה מופיע ב[[עברית]] על [[סמל המדינה]]. '''ישראל''' מופיע ב[[תנ"ך]] בלמעלה מאלפיים מופעים. על מסמכים רשמיים של המדינה מופיע שם המדינה גם בערבית, שפה שיש לה מעמד רשמי. שם המדינה בערבית, إسرائيل (תעתיק: אִסְרָאאִיל), נלקח מהאופן שבו מופיע השם "ישראל" ב{{ה|קוראן}} ובמקורות ה[[אסלאם|מוסלמיים]]{{הערה|בקוראן מופיע השם إسرائيل ("אסראאיל") 41 פעמים, לרוב בתוך הצירוף بنو إسرائيل, כלומר "בני ישראל".}}, ומהאופן שבו [[תעתיק|מתועתק]] השם "ישראל" ב[[תרגומי התנ"ך]] לערבית. על [[שטר]]ות כסף, [[מטבע]]ות ו[[בול]]ים מופיע שם המדינה בעברית, ב[[אלפבית ערבי|ערבית]] וב[[אלפבית לטיני|אותיות לטיניות]]: Israel.

שמה של המדינה נקבע סמוך להקמתה על-פי הצעתו של [[דוד בן-גוריון]]<ref>מי שטבע (ראו [http://lib.cet.ac.il/pages/item.asp?item=8131 מאמרו] של [[אליהו הכהן]]) את המונח ''''מדינת ישראל'''' והמציאו מעיקרו, היה הסופר [[יצחק פרנהוף|איצי יצחק פרנהוף]], בן [[בוצ'אץ']]. פרנהוף פרסם בשנת 1896, ב[[עברית]], את ה[[אוטופיה]] "שני דמיונות" (במסגרת חוברת ב' שנכרכה בכותר "ספרי שעשועים", בעריכת פרנהוף). באוטופיה התכתב פרנהוף עם "[[מדינת היהודים]]" של [[תיאודור הרצל|הרצל]], שראתה אור קודם לכן באותה השנה, ותרגם את המונח Judenstaat, שעד אז וגם לאחר מכן ניתרגם ל-"מדינת היהודים", ל-"'''מדינת ישראל'''". כן חזה שה[[דגל עברי|דגל]] הלאומי שלה יהיה "דגל מרוקם [[מגן דוד]]", שפתה [[עברית]], [[המנון|המנונה]] יהיה "[[התקווה]]", ושיבץ בין ארבעת דפי האוטופיה בתים מתוך "התקווה". את המיניסטרים במדינת-ישראל לעתיד לבוא כינה "[[שר]]ים"‏. סוגיית [http://www.haaretz.co.il/hasite/pages/ShArtWin.jhtml?itemNo=711227&contrassID=2 'מי היה ראשון שהציע ברבים את המונח 'מדינת ישראל'] לקראת [[הכרזת העצמאות]], ובכלל, המציאו מעיקרו, המשיכה לידון בשנים שלאחר מכן בה בעת ש[[נחשון בן עמינדב|נחשוניותו]] של פרנהוף כמעט (ראו {{דבר||מאמרו|1957/05/05|00501}} של [[גצל קרסל]]) ונשתכחה.</ref>. שמות שנדחו היו "ציון", "[[ארץ ישראל]]", "[[ממלכת יהודה|יהודה]]" ו"עֵבֶר". השם מייצג את אופיה ה[[יהודי]] של המדינה, בלי ליצור בעיות קשות לזהותם של אזרחים [[גוי|לא-יהודים]], ובלי להתחייב לאידאולוגיה או למציאות פוליטית מסוימת.

השם "יהודה" נפסל כדי לשמר הבחנה בין "יהודי" שהוא בן לעם היהודי או לדת היהודית, לבין מי שמחזיק ב[[אזרחות]] ישראלית. כמו כן, השם "יהודה" הוא שמו של [[יהודה (חבל ארץ)|חבל ארץ]] ב[[ארץ ישראל]] שרובו לא היה בשלטון ישראלי עם הקמת המדינה.

השם "ציון" נפסל כיוון שהוא מטשטש את ההבחנה בין "ציוני" – מי שדוגל בעקרונות התנועה ה[[ציונות|ציונית]] – לבין מי שמחזיק באזרחות ישראלית. השם "ארץ ישראל" נפסל כדי לשמור על הבחנה בין שטח המדינה לבין האזור הגאוגרפי המכונה בעברית [[ארץ ישראל]]. אף על פי כן, גם בשם "ישראל" ישנה אפשרות של ערבוב מושגים; באשר "עם ישראל" הוא כינוי מקובל לעם היהודי בעברית וגם בכמה שפות אחרות. ישראל, על-פי ה[[תנ"ך]] ([[בראשית]] [[S:בראשית לב כט|ל"ב, כט]]), הוא שמו האחר של [[יעקב אבינו|יעקב]], שנחשב לאחד מ[[אבי האומה|אבות האומה]]. השם ישראל מופיע על [[אסטלת ישראל|אסטלה מצרית]] מימי [[פרעה מרנפתח]] ([[המאה ה-13 לפנה"ס|1230 לפנה"ס]] בקירוב), ושם הוא מתייחס ל[[עם]] כלשהו שישב בארץ [[כנען]]. השם "עֵבֶר" הוצע על פי ספר [[בראשית]] ([[S:בראשית י|י', כד-כה]]), שם הוא מוזכר כשמו של אחד מצאצאיו של [[שם בן נח|שם]] בן [[נח]], וכיוון שממנו אפשר לגזור את ה[[תואר השם|תואר]] "עברי". כמו כן, השפה העברית מכונה לפעמים "שפת עֵבֶר". השם "עבר" נדחה מחשש שהוא אינו די ברור, וכיוון שהוא היה מזוהה במידה מסוימת עם [[תנועת הכנעניות]], שהייתה תנועה [[חילוניות|חילונית]] [[רדיקליזם|רדיקלי]]ת (חברי התנועה הזאת העדיפו לכנות את עצמם "עברים" ולא "יהודים").

המונח "[[מדינה]]" הועדף על פני מונחים אחרים כגון "[[רפובליקה]]", כדי לדבוק במונח עברי, וכדי להימנע ככל האפשר מהתחייבות לשיטה פוליטית מסוימת. כמו כן השימוש במונח "מדינת ישראל" רומז לספרו של [[הרצל]] "[[מדינת היהודים]]" שנחשב במידה רבה לחיבור המבשר את הקמת מדינת ישראל.

[[קובץ:Western-wall-flag.jpg|ימין|ממוזער|230px|דגל ישראל ברחבת הכותל המערבי]]
[[קובץ:Arch_of_Titus_Menorah.png|ממוזער|270px|תבליט ב[[שער טיטוס]] המתאר את הגולים ברומא לאחר [[חורבן בית שני|חורבן ירושלים]] ו[[ביזה|ביזת]] [[בית המקדש השני|בית המקדש]], ובידיהם [[מנורת שבעת הקנים]]]]
'''[[דגל ישראל|דגל המדינה]]''' שנקבע בחוק הוא גם דגל התנועה הציונית. מסיבה זו התלבטה הוועדה שדנה בסמלי המדינה עם הקמתה אם לאמץ אותו, כיוון שהדבר היה עלול ליצור בעיה ליהודים ציונים שהם אזרחי מדינות אחרות. אחת ההצעות שעמדו על הפרק הייתה דגל על בסיס רעיונו של הרצל בספרו "מדינת היהודים". בספר זה תיאר הרצל דגל לבן עם שבעה כוכבי זהב. היריעה הלבנה כלשונו, הייתה אמורה לסמל את החיים החדשים והטהורים ואילו שבעת הכוכבים נועדו לסמל שבע שעות עבודה ביום.{{הערה|{{מטח|אביגייל אורן|דגל המדינה : המחלוקת וההחלטה|5775}}}} פרט להרצל מספר הצעות לדגל הוגשו לוועדה, רובן מבוססות על דגל התנועה הציונית בשינויים קלים, אולם לבסוף הוחלט לאמץ את הדגל הנוכחי, כיוון שהיה פופולרי מאוד ב[[היישוב|יישוב העברי בארץ]] ובקרב [[יהודים]] בעולם, וכיוון שראשי הסניפים הגדולים של התנועה הציונית בחוץ לארץ עודדו זאת.

לצורך עיצוב '''[[סמל מדינת ישראל|סמל המדינה]]''' פרסמה הוועדה מכרז. במכרז נכתב כי מומלץ שימוש בסמל [[מנורת שבעת הקנים]], שהוא [[סמל]] יהודי ותיק, אולם נשקלו הצעות שונות. בסופו של דבר נבחרה הצעתם של [[האחים שמיר]] בשינויים קלים. הסמל כולל את מנורת שבעת הקנים, כפי שהיא מופיעה בתבליט על [[שער טיטוס]] ב[[רומא]] כמוקד הסמל, ומשני עבריה ענפי [[זית]], ותחתיה המילה '''ישראל''' בעברית. שימוש בענפי הזית כ[[סמל השלום]] הועדף על פני שימוש במוטו "שלום על ישראל". תיאור הדומה למראה סמל המדינה מופיע ב[[ספר זכריה]] ([[S:זכריה ד|פרק ד]]), אולם לא ברור אם הדמיון מקרי או שהאחים שמיר אכן השתמשו בספר זכריה כהשראה לעיצוב הסמל.

{{תקופות בארץ ישראל}}
== היסטוריה ==
{{הפניה לערך מורחב|ערכים=[[היסטוריה של עם ישראל]], [[היסטוריה של מדינת ישראל]]}}

=== שורשים היסטוריים ===
{{הפניה לערך מורחב|היסטוריה של ארץ ישראל}}
מדינת ישראל קמה על [[טריטוריה|שטח]] שהיה חלק מ[[ארץ ישראל]], מקום מושבן ההיסטורי של ממלכות [[ממלכת ישראל|ישראל]] (המכונה גם: [[שבט אפרים|אפרים]], התקיימה עד [[המאה ה-8 לפנה"ס]]) ו[[ממלכת יהודה|יהודה]] (התקיימה לסירוגין, עד [[המאה ה-1|המאה ה-1 לספירה]]). על-פי ה[[תנ"ך]], זוהי הארץ שהובטחה לשבטי ישראל לאחר [[יציאת מצרים]], ואשר בה שכנה [[ממלכת ישראל המאוחדת]] בימי ממלכת [[שאול]], [[דוד]] ו[[שלמה]].

משנת [[63 לפנה"ס]] החלה יהודה לאבד את [[עצמאות]]ה, כאשר [[ירושלים]] [[כיבוש|נכבשה]] בידי [[פומפיוס]] והפכה ל[[מדינת חסות]] [[האימפריה הרומית|רומית]]. [[המרד הגדול]], שפרץ בשנת [[66|66 לספירה]], דוכא בידי הרומאים, ובסיומו החריב [[טיטוס]] את בית המקדש השני. בעקבות [[מרד בר כוכבא]], שפרץ בשנת [[135]], הפכו היהודים ל[[מיעוט]] בארץ. יישוב יהודי משמעותי בארץ ישראל התקיים עד [[המאה ה-9]], אך מאוחר יותר, ובמשך כאלף שנים היו בארץ [[קהילה|קהילות]] יהודיות קטנות מאוד.

מ[[המאה ה-4]] לספירה ועד [[המאה ה-20]] החליפה ארץ ישראל, שהייתה ידועה בלעז כ[[ארץ ישראל#שמה של הארץ|פלשׂתינה]], ידיים רבות בין כובשים מלאומים ודתות שונות. [[עלייה לארץ ישראל|עלייה יהודית]] מן [[הגולה|התפוצות]] לארץ ישראל, בתקופות שבהן הדבר התאפשר, הגדילה את מספר היהודים שחיו בארץ מסוף [[ימי הביניים]] ואילך. העליות הגדולות ביותר החלו ב{{ה|מאה ה-19}}, ערב הקמת [[התנועה הציונית]].

[[קובץ:Herzl_Basel_1901.jpg|ימין|ממוזער|180px|תמונתו האיקונית של [[בנימין זאב הרצל]] ב[[קונגרס הציוני]] החמישי ב[[בזל]], [[1901]]]]
=== התנועה הציונית והמדינה שבדרך ===
ב{{ה|מאה ה-19}} הוקמה [[התנועה הציונית]] ובשלהי המאה הוקמו מוסדותיה. ההסתדרות הציונית הגדירה ב[[תוכנית בזל]] את מטרתה של התנועה הציונית להקים "[[מולדת]] [[בית לאומי לעם היהודי|לעם היהודי בארץ ישראל]] במשפחת העמים". [[בנימין זאב הרצל]] היה מייסד ההסתדרות הציונית ומנהיגה מהיווסדה ב-[[1897]] ועד מותו ב-[[1904]]. לצד הרצל פעל המנהיג הציוני והמדען [[חיים ויצמן]], שתרם לפרסום [[הצהרת בלפור]] בידי [[ממשלת בריטניה|ממשלת]] [[בריטניה]] ב-[[1917]]. במקביל להקמת התנועה הציונית התחוללה פעילות [[ציונות מעשית|ציונית מעשית]], שבאה לידי ביטוי ב[[עלייה]] גדולה יחסית לארץ. לאחר הקמת [[המנדט הבריטי]] על ארץ ישראל על-בסיס הצהרת בלפור, לאחר [[מלחמת העולם הראשונה]], החל [[היישוב|היישוב העברי בארץ]] להתפתח ולשגשג, למרות התנגדות [[ערביי ארץ ישראל]] (הערבים הפלסטינים), ולמרות ניסיונות מאוחרים של ממשלת בריטניה להתנער מהצהרת בלפור, כגון קביעת תקנות ([[הספר הלבן השלישי|הספר הלבן]] של [[1939]]).

[[דוד בן-גוריון]] היה מראשי [[תנועת העבודה]] ביישוב, ובשנים [[1935]]–[[1948]] שימש יושב ראש [[הסוכנות היהודית]], שהייתה "ה[[ממשלה]]" של היישוב היהודי בארץ, או ממשלת "המדינה שבדרך" (ממשלת מדינת ישראל שטרם הוקמה ואף טרם נקראה בשם).

בן-גוריון הוביל את הדרישה להקמת מדינה יהודית בארץ ישראל, אף במחיר [[שתי מדינות לשני עמים|חלוקת הארץ בין היהודים לערבים]]. התנועה הציונית קיבלה את תוכניתו של בן-גוריון ב[[תוכנית בילטמור|וועידת בילטמור]] בשנת [[1942]]. לאחר [[מלחמת העולם השנייה]], בעקבות [[השואה]] ובעיית ה[[פליטים יהודים לאחר מלחמת העולם השנייה|פליטים]] שלא הצליחו להגיע ארצה, זכה העניין היהודי לאהדה כלל-עולמית, וגברה ההכרה בצורך להעניק ליהודים [[בית לאומי]] ו[[ריבונות]] בחלקים מ[[ארץ ישראל]], לאחר התפרקות [[בריטניה]] מארצות החסות שלה.

=== הקמת המדינה ואחריה ===
בעקבות החלטת [[האו"ם]] בדבר [[תוכנית החלוקה|חלוקת ארץ ישראל]] לשתי מדינות – יהודית וערבית – פרצו [[מהומה|מהומות]] בכל הארץ, שהפכו במהרה ל[[מלחמת העצמאות]]. ב-[[14 במאי]] [[1948]] (יום שישי, [[ה' באייר]] [[תש"ח]], ערב סיום המנדט הבריטי [[15 במאי]]), קרא [[דוד בן-גוריון]] את [[מגילת העצמאות]] ו[[הכרזת העצמאות|הכריז על הקמתה]] של מדינת ישראל.
[[קובץ:Declaration of State of Israel 1948.jpg|שמאל|ממוזער|260px|דוד בן-גוריון [[הכרזת העצמאות|מכריז על הקמת מדינת ישראל]]]]

אז החל החלק השני של מלחמת העצמאות: [[צבא]]ות [[מצרים]], [[סוריה]], [[ירדן]], [[לבנון]] ו[[עיראק]] הצטרפו ללחימה. בתחילת יוני הכריז האו"ם על [[הפסקת אש]] ("[[ההפוגה הראשונה]]") למשך חודש ימים. בסוף מאי הוקם [[צבא ההגנה לישראל]], ולאחר ההפוגה הייתה ידו על העליונה והוא עבר להתקפה. לאחר חודשים ארוכים של לחימה הוכרזה ב-[[1949]] [[הסכמי שביתת הנשק בתום מלחמת העצמאות|הפסקת האש]] ונקבעו קווי שביתת הנשק – [[הקו הירוק]]. "הקו הירוק" לא הוגדר מעולם כ[[גבול]] קבע (ראו '''[[גבולות מדינת ישראל]]'''), אולם במשך הזמן החלו רבים להתייחס אליו ככזה.

על [[ערביי ישראל|התושבים הערביים]] שנשארו בתוך תחומי המדינה או שהיו ב{{ה|שטחים}} והועברו אליה בעקבות הסכמי שביתת הנשק הוטל [[הממשל הצבאי על ערביי ישראל|ממשל צבאי]], שבוטל רק ב-[[1966]].

ב-[[11 במאי]] [[1949]] [[מדינות החברות באומות המאוחדות|הצטרפה]] מדינת ישראל ל[[או"ם|אומות המאוחדות]].

[[ראש ממשלת ישראל|ראש]] [[ממשלת ישראל הראשונה|הממשלה]] בן-גוריון ביקש לבסס את ה[[ממלכתיות]] כעקרון מנחה בהנהגת המדינה. בשנה הראשונה להקמתה, הוא פירק את ה[[פלמ"ח]] ופעל כנגד ה[[מחתרת|מחתרות]] היהודיות [[אצ"ל]] ו[[לח"י]], בפעולות שהעיקרית והידועה שבהן הייתה [[אלטלנה|הטבעת אוניית הנשק אלטלנה]]. פעולות נגד ארגוני מחתרת נעשו גם לאחר [[רצח]] ה[[דיפלומט]] ה[[שבדיה|שבדי]] [[פולקה ברנדוט]], שבעקבותיו הוציאה הממשלה הזמנית תקנות חמורות למניעת [[טרור]]. לח"י וארגון בשם "חזית המולדת", שנטל אחריות לרצח, הוכרזו כארגוני טרור. 
מיד לאחר ה[[הכרזת המדינה|הכרזה על הקמת המדינה]] החלו גלי [[הגירה]] יהודיים מארצות רבות, ותוך מספר שנים הוכפל מספר היהודים במדינה. גל העלייה הגדול ביותר היה בשנת 1949, בתום מלחמת העצמאות, ונקרא [[העלייה ההמונית]]. מבצעים מיוחדים נעשו להעלאת יהודים, במיוחד מ[[מזרחים|ארצות ערב]], שאחד המפורסמים בהם היה [[מבצע מרבד הקסמים|מרבד הקסמים]], להעלאת [[יהודי תימן]].

=== שנות ה-50 וה-60 ===
בשנים [[1955]]-[[1954]] התחוללה בארץ [[פרשת לבון]], שעוררה בפעם הראשונה פקפוק ב[[ממשל]] ובמוסדות הביטחון. ב-[[1956]], בעקבות הודעת מצרים על [[הלאמה|הלאמת]] [[תעלת סואץ]] ושורה של פעולות [[טרור]] מצד ה[[פדאיון]], פתחה ישראל, בשיתוף פעולה סודי עם [[בריטניה]] ו[[צרפת]], ב[[מלחמת סיני|מבצע קדש]] – לכיבוש [[חצי האי סיני]] והשגת שליטה על תעלת סואץ. לאחר שהושגו התוצאות הרצויות [[נסיגת צה"ל מסיני ומעזה (1957-1956)|נסוגה ישראל מחצי האי סיני ומרצועת עזה]], בלחץ ה[[מעצמה|מעצמות]].

ב-[[1961]] נלכד פושע המלחמה ה[[נאצי]] [[אדולף אייכמן]], והובא ל[[משפט (דין)|משפט]] בישראל. במהלך [[משפט אייכמן|משפטו]] נחשפו בציבוריות הישראלית פרטים רבים וקשים על [[השואה]], והחברה החלה לגלות יותר עניין בנושא זה. אייכמן נמצא אשם ו[[עונש מוות|נידון למוות]]. הוא [[הוצאה להורג|הוצא להורג]] ב-[[1962]].

במהלך חודש מאי [[1967]] התחדש המתח בין ישראל לשכנותיה. בעקבות איומים של מצרים, סוריה וירדן, גירוש כוחות האו"ם מ[[רצועת עזה]] וסגירת [[מיצרי טיראן]] לשיט ישראלי, שהיוותה "[[עילה למלחמה|עילת מלחמה]]" (Casus Belli), פתחה ישראל ב-[[5 ביוני]] ב[[מתקפת מנע]] כנגד צבאות מדינות ערב, שהתפתחה ל[[מלחמת ששת הימים]]. המלחמה הסתיימה בניצחון כביר למדינת ישראל, שהביסה 3 צבאות ערביים גדולים והשמידה את [[חיל אוויר|חילות האוויר]] שלהם. במלחמה כבשה ישראל את [[חצי האי סיני]], את [[רמת הגולן]], את [[רצועת עזה]] ואת [[הגדה המערבית]]. קו הפסקת האש החדש כונה "הקו הסגול". בעקבות המלחמה הפך "[[הקו הירוק]]" לגבול אדמיניסטרטיבי בין שטחים הנתונים למרות ישראל. [[המשפט בישראל|החוק הישראלי]] חל על השטחים שבתוך הקו הירוק, וכן על [[מזרח ירושלים|החלק המזרחי]] של [[ירושלים]] (שאוחד עם החלק המערבי) ועל רמת הגולן (מאז [[1981]]). רוב השטחים שמחוץ ל"קו הירוק" כפופים לממשל מיוחד. כעבור שנים, לאחר [[הסכמי אוסלו]] (בשנות ה-90), נמסרו עזה וחלקים מהשטחים בגדה המערבית ל{{ה|רשות הפלסטינית}}, סיני הוחזר למצרים ב[[הסכם השלום בין ישראל למצרים|הסכם השלום של מצרים-ישראל]].

=== שנות ה-70 ===
{{מפת תמונה
|תמונה=Camp David, Menachem Begin, Anwar Sadat, 1978.jpg
|כיתוב תמונה= קרטר, סאדאת ובגין ב[[הסכמי קמפ דייויד]]. 
|רוחב קטן=280
|רוחב גדול=580
|מיפוי=rect 61 2 298 476 [[אנואר סאדאת]]
rect 388 53 528 470 [[ג'ימי קרטר]]
rect 547 54 804 477 [[מנחם בגין]]
}}
בין השנים [[1968]]–[[1972]] התחוללו [[קרב]]ות בין ישראל לבין סוריה ומצרים לאורך "הקו הסגול". תקופה זו מכונה "[[מלחמת ההתשה]]".

בתחילת [[שנות ה-70]] החלו [[טרור פלסטיני|ארגוני הטרור הפלסטיניים]], בראשות [[אש"ף]] ו[[החזית העממית]], בהפעלת גל טרור כנגד ישראל ונגד מטרות יהודיות בחו"ל. שיא גל הטרור היה [[טבח הספורטאים במינכן]] בזמן [[אולימפיאדת מינכן 1972]].

ב[[יום הכיפורים]] [[תשל"ד]], [[6 באוקטובר]] [[1973]], הפתיעו צבאות מצרים וסוריה את ישראל במתקפה, שהתפתחה ל[[מלחמת יום הכיפורים]], במטרה להשיב לעצמן את השטחים שאיבדו במלחמת ששת הימים או לפחות חלק מהם. למרות ההפתעה והמכה שספג צה"ל בתחילת המלחמה, הוא יצא ממנה כשידו על העליונה, וב-[[24 באוקטובר]] [[1973]], עם הכרזת האו"ם על הפסקת האש, הייתה [[דמשק]] בטווח ה[[ארטילריה]] הישראלית. מלחמה זו נחשבת לאירוע קשה בתולדות המדינה, עקב המספר הגבוה של ההרוגים במערכה.

ב-[[4 ביולי]] [[1976]] חילצה ישראל [[בני ערובה]] נוסעי [[מטוס]]"[[אייר פראנס]]", שנחטף בידי מחבלים ל[[אנטבה]] שב[[אוגנדה]], ב[[מבצע יונתן]]. המבצע נקרא על שמו של [[סא"ל]] [[יונתן נתניהו]], מפקד [[סיירת מטכ"ל]], שנפל במהלך מבצע החילוץ.{{הערה|1=‏[http://www.knesset.gov.il/lexicon/heb/entebbi.htm מבצע יהונתן], באתר הכנסת.}}

הבחירות שנערכו במאי [[1977]], שהתנהלו ערב גילוי פרשיות [[שחיתות שלטונית|שחיתות]] רבות תחת שלטונו הראשון של [[יצחק רבין]], הביאו ל[[הבחירות לכנסת התשיעית|מהפך]] בישראל. בפעם הראשונה מאז קום המדינה עזבה [[מפא"י]] (על נגזרותיה: [[המערך הראשון]], [[מפלגת העבודה]], [[המערך השני]]) עד אז מפלגת השלטון, את ההנהגה. מפלגת [[הליכוד]] ובראשה מנחם בגין, השיגה רוב ב{{ה|כנסת}} יחד עם [[המפד"ל]], והרכיבה ממשלה (שהצטרפה אליה גם מפלגת [[התנועה הדמוקרטית לשינוי|ד"ש]]).

בנובמבר [[1977]] ביקר [[נשיא מצרים]] [[אנואר סאדאת]] בישראל, ונאם בפני [[הכנסת]]. זו הייתה ההכרה הראשונה שישראל זכתה לה מצד אחת משכנותיה. בעקבות הביקור החל משא ומתן בין ישראל למצרים שהסתיים בחתימת [[הסכמי קמפ דייוויד]]. במרץ [[1979]] חתמו ראש [[ממשלת ישראל השמונה עשרה|ממשלת ישראל]] [[מנחם בגין]] ונשיא מצרים אנואר סאדאת על [[הסכם השלום בין ישראל למצרים|הסכם שלום בין שתי המדינות]], שבמסגרתו החזירה ישראל למצרים את [[חצי האי סיני]], ופינתה מספר יישובים ישראלים שהוקמו בו במהלך [[שנות ה-70]]. כמו כן, הסכימה לתת [[אוטונומיה]] ל[[פלסטינים]] בשטחים שמעבר לקו הירוק.

=== שנות ה-80 ===
ב-[[7 ביוני]] [[1981]] תקפה ישראל את [[כור גרעיני|הכור הגרעיני]] העיראקי, ב[[מבצע אופרה]] ובכך סיכלה את מאמציה של [[עיראק]] להשיג [[נשק גרעיני]].

ב-[[1982]] תקפה ישראל את [[לבנון]] במה שכונה [[מבצע שלום הגליל]] (ומאוחר יותר: "מלחמת לבנון"). מטרתה המוצהרת של ההתקפה הייתה הגנה על יישובי צפון הארץ מהתקפות המחבלים, בעיקר ארגונים פלסטינים שהתרכזו ב[[דרום לבנון]], במה שכונה בישראל "[[פתחלנד]]". המטרה שקבעה הממשלה בתחילת המלחמה הייתה כיבוש רצועה באורך 40 ק"מ, אך [[צה"ל]] הגיע בסופו של דבר עד לצפון לבנון וכבש את [[עיר בירה|בירת]] לבנון [[ביירות]]. צה"ל גירש את אנשי [[אש"ף]] מלבנון, ומרכז הארגון עבר ל[[תוניס]], אך הדבר גבה ממנו מחיר דמים גבוה. צה"ל נסוג מרוב שטחי לבנון בשנת [[1986]], והקים [[רצועת הביטחון|רצועת-חיץ]] בדרום לבנון במטרה להגן על יישובי הצפון.

בשנת [[1983]] התפטר ראש [[ממשלת ישראל התשע עשרה|הממשלה]] [[מנחם בגין]] מראשות הממשלה.

[[שנות ה-80 של המאה ה-20]] התאפיינו ב[[תיקו]] פוליטי בין גוש מפלגות הימין בהנהגת מנחם בגין ו[[יצחק שמיר]] לגוש מפלגות השמאל בהנהגת [[שמעון פרס]]. [[מלחמת לבנון הראשונה]], ה[[אינפלציה]] התלת-ספרתית והתיקו הפוליטי הכריחו ב-[[1984]] הקמת [[ממשלת אחדות לאומית]] שכללה [[הסכם רוטציה|רוטציה]] בראשות הממשלה. ב[[הבחירות לכנסת השתים עשרה|בחירות]] [[1988]] ניצח הליכוד בהפרש של רבבות קולות. שמיר, ראש הליכוד, הקים ממשלת אחדות לאומית בלי רוטציה. ב-[[15 במרץ]] [[1990]] הפילו [[מפלגת ש"ס|ש"ס]] ו[[המערך]] את ממשלת האחדות, בניסיון להקים ממשלת שמאל-דתיים, במהלך שנודע לימים בשם "[[התרגיל המסריח]]". הניסיון כשל, ושמיר הרכיב ממשלת ימין-דתיים צרה.

ב-[[1987]] פרצה [[האינתיפאדה הראשונה]], שהתבטאה בעיקר ב[[מהומה|מהומות]], הפרות סדר, [[יידוי אבנים]], [[פיגוע דקירה|פיגועי סכינאות]] ו[[פיגוע ירי|פיגועי ירי]].

=== שנות ה-90 ===
[[קובץ:Bill_Clinton,_Yitzhak_Rabin,_Yasser_Arafat_at_the_White_House_1993-09-13.jpg|שמאל|ממוזער|240px|[[יצחק רבין]], [[יאסר ערפאת]] ו[[ביל קלינטון]] בעת חתימת [[הסכמי אוסלו]], [[13 בספטמבר]] [[1993]]]]
ב[[מלחמת המפרץ]] (ינואר-פברואר [[1991]]) הותקפה ישראל בטילי [[סקאד]] [[עיראק]]יים, במהלך שנועד לגרור אותה למלחמה ולערער בכך את הקואליציה בין [[ארצות הברית]] ובעלות בריתה הערביות נגד עיראק. [[ממשלת ישראל העשרים וארבע|ממשלת ישראל]] בראשות ראש הממשלה [[יצחק שמיר]] נמנעה מלהגיב.

בבחירות שנערכו במאי [[1992]] הצליחו מפלגות השמאל להשיג רוב מוצק בכנסת, לראשונה מאז 1977, ו[[יצחק רבין]] מונה בשנית לראשות [[ממשלת ישראל העשרים וחמש|הממשלה]]. הממשלה בראשותו של רבין הובילה מספר מהלכים מדיניים ל[[שלום]] עם שכנותיה. במסגרת מאמצים אלו נחתם [[הסכם השלום בין ישראל לירדן|הסכם השלום עם ירדן]], נחתמו [[הסכמי אוסלו]], שבמהלכם ניתנה אוטונומיה לפלסטינים ב{{ה|שטחים}}, והתבצעו מגעים לשלום עם [[סוריה]].

הסכמי אוסלו, וגל ה[[טרור פלסטיני|טרור הפלסטיני]] שבא בעקבותם, גרמו ל[[מחלוקת]] קשה בעם, שגררה הפגנות רבות אך לעתים גם גלשה ל[[אלימות]]. ב-[[25 בפברואר]] [[1994]] [[רצח]] [[ברוך גולדשטיין]] 29 ערבים ב[[טבח מערת המכפלה]]. ב-[[4 בנובמבר]] [[1995]] נרצח ראש הממשלה [[יצחק רבין]] על ידי [[יגאל עמיר]] שהתנגד לפשרות עם הפלסטינים שאותן הוביל רבין. לאחר מותו החליף אותו שמעון פרס לזמן קצר, עד שהפסיד ל[[בנימין נתניהו]] ב[[הבחירות לכנסת הארבע עשרה|בחירות 1996]], בעקבות גל [[פיגוע התאבדות|פיגועי התאבדות]] של [[חמאס]] ב-[[1996]]. בבחירות אלה לראשונה התנהלה הצבעה נפרדת ואישית על ראשות הממשלה, לצד הבחירות לכנסת.

בתקופת נתניהו קטן היקף הטרור, אחרי שהתנה התקדמות מדינית במאבק מצד [[הרשות הפלסטינית]] בטרור ובפרט בתנועת חמאס. בספטמבר [[1996]] פרצו [[מהומות מנהרת הכותל]] על רקע פתיחת [[מנהרת הכותל]] ב[[ירושלים]]. ב-[[1997]] מסר נתניהו את רוב [[חברון]] לפלסטינים, בעקבות החתימה על [[הסכם ואי]]. במקביל לתהליך המדיני, ניהל נתניהו כלכלה [[קפיטליזם|קפיטליסטית]] והחל ב[[הפרטה|הפרטת]] [[חברה ממשלתית|חברות וגופים ממשלתיים]].

ב-[[1999]] הפסיד נתניהו ל[[אהוד ברק]] ב[[הבחירות לכנסת החמש עשרה ולראשות הממשלה|בחירות 1999]], שהתנהלו רובן על הרקע החברתי-כלכלי והדמויות האישיות של שני המתמודדים, על רקע השקט הביטחוני-כלכלי ששרר באותה תקופה. נתניהו פרש אחרי הפסדו וב{{ה|ליכוד}} החליף אותו [[אריאל שרון]].

[[קובץ:Security_Fence.jpg|ממוזער|200px|גדר ההפרדה]]
[[קובץ:Flickr_-_Israel_Defense_Forces_-_The_Evacuation_of_Neve_Dekalim_(25).jpg|ממוזער|260px|חיילים באים לפנות מתנחלים מבתיהם כחלק מתוכנית ההתנתקות.]]
=== העשור הראשון של המאה ה-21 ===
בבחירות שהתקיימו במאי [[1999]] נבחר לראשות [[ממשלת ישראל העשרים ושמונה|הממשלה]] [[אהוד ברק]]. במהלך כהונתו התבצעה [[הנסיגה מלבנון|נסיגה חד-צדדית מלבנון]], בתמיכת הציבור בישראל, וב-[[24 במאי]] [[2000]] יצא אחרון חיילי צה"ל מרצועת הביטחון בלבנון. בניגוד לתקוות ודרישות ישראל, לא התפרס [[צבא לבנון]] באזור, וכוחות ה[[חזבאללה]] שלטו בו.

בשנת [[2000]], בסמוך לעליית מנהיג ה[[אופוזיציה]], [[אריאל שרון]], ל[[הר הבית]], החל מאבק מזוין ומתמשך בין ישראל לפלסטינים במסגרת [[אינתיפאדת אל-אקצה]]. האינתיפאדה התבטאה בגל [[טרור פלסטיני]], ששיאו היה ב"[[מרץ השחור]]" ([[2002]]), אשר הוביל ליציאה ל[[מבצע חומת מגן]]. השנים [[2001]]–[[2004]] היו קשות מבחינת הפיגועים, אך בהמשך הפעילות הצבאית הניבה תוצאות וגל הטרור דעך. בעקבות האינתיפאדה הוחלט לבנות את [[גדר ההפרדה]] לאורכה של מדינת ישראל, ברובה סמוך ל{{ה|קו הירוק}}.

באוקטובר [[2000]] פרצו [[מהומות אוקטובר 2000]], שבהן נהרגו 13 אזרחים ערביים ואזרח יהודי אחד, אחרי [[מהומה|מהומות]] קשות ו[[אלימות]] מצד [[ערביי ישראל]]. בעקבות המהומות הוקמה [[ועדת אור]], וחלה הרעה ביחסי יהודים-ערבים בישראל.

בשנת [[2001]] נערכו [[הבחירות המיוחדות לראשות הממשלה|בחירות מיוחדות לראשות הממשלה]], בעקבות התפטרות ראש הממשלה ברק, שבהן ניצח שרון. ב{{ה|בחירות לכנסת ה-16}}, כשלוש שנים לאחר מכן, שב שרון, יו"ר [[הליכוד]], וניצח באופן ניכר.

בנוסף לאירועים הביטחוניים-מדיניים חלו שינויים בישראל גם בתחומי הכלכלה והחברה. [[שר האוצר|שרי האוצר]] בתקופה זו היו [[סילבן שלום]] (עד 2003) ו[[בנימין נתניהו]] (עד אוגוסט [[2005]]). המשק נכנס למיתון בשנים [[2002]]–[[2004]] אך לאחר מכן התאושש ושב לצמוח, תוך כדי העמקת הפערים בין העשירונים ופגיעה ב[[קצבת סעד|קצבאות הסעד]]. כמו כן הופרטו מספר חברות ממשלתיות גדולות, בהן [[אל על]], [[IWI|מפעל הנשק הקל]] של [[תע"ש]], [[בזק]] ו[[בנק דיסקונט]]. המהלך המשמעותי ביותר של ממשלת ישראל בראשותו של שרון הייתה [[תוכנית ההתנתקות]] בשנת 2005, שבמהלכה, באורח חד-צדדי וללא הסכם, פונו ה[[התנחלות|התנחלויות]] הישראליות ב[[רצועת עזה]] ובצפון [[השומרון]].

לקראת [[הבחירות לכנסת השבע עשרה|בחירות 2006]], עזב שרון את הליכוד והקים את מפלגת המרכז [[קדימה]]. עוד לפני הבחירות, [[אשפוז|אושפז]] שרון והוחלף בידי [[אהוד אולמרט]], שגם הרכיב את [[ממשלת ישראל השלושים ואחת|הממשלה לאחר הבחירות]].

השקט היחסי ששרר ב[[גבול הצפון]] בשנים שמאז הנסיגה בא לסיומו באופן חד ביולי [[2006]] עם [[חטיפת חיילי צה"ל בגבול לבנון (2006)|חטיפת]] שני חיילי [[צבא ההגנה לישראל|צה"ל]] בידי [[חזבאללה]] והריגת חיילים נוספים. בתגובה לכך פתחה ישראל בלחימה בחזבאללה על כלל שטח [[לבנון]], שהתפתחה ל[[מלחמת לבנון השנייה]], ושהובילה לפריסת כוחות בינלאומיים רחבים ([[יוניפי"ל]]) ושל [[צבא לבנון]] בדרום לבנון.

בגזרת [[רצועת עזה]] שאחרי ההתנתקות המשיכה [[הלחימה ברצועת עזה מההתנתקות עד מבצע עופרת יצוקה|הלחימה]] בין ישראל לארגוני הטרור, ובראשם [[חמאס]] שאף השתלט צבאית על הרצועה אחרי שזכה בבחירות הפלסטיניות. ב-[[25 ביוני]] [[2006]] נחטף החייל [[גלעד שליט]], דבר שהביא לפתיחת [[מבצע גשמי קיץ]]. ב-[[27 בדצמבר]] [[2008]], כתגובה לירי הגובר של [[ארטילריה רקטית|רקטות]] מ[[רצועת עזה]] יצאה מדינת ישראל ל[[מבצע עופרת יצוקה]]. המבצע נמשך 3 שבועות ונהרגו בו בין 1,166 ל-1,300 פלסטינים, מהם כ-700 פעילי [[חמאס]], ונזק כבד נגרם לתשתיות [[חמאס]] ברצועה. בעקבות המבצע נמתחה ביקורת קשה על ישראל והיא הואשמה ב[[פשע מלחמה|פשעי מלחמה]], בין השאר על ידי [[צוות הבדיקה של האו"ם בנושא העימות בעזה]] בראשות [[ריצ'רד גולדסטון]]. ב-[[1 באפריל]] [[2011]] חזר בו גולדסטון מהאשמותיו כלפי ישראל, ופרסם זאת באמצעות מאמר ב[[וושינגטון פוסט]].

לאחר שבמהלך כהונתו של אולמרט רבו הביקורות על [[שחיתות שלטונית|שחיתויות]] לכאורה שהיה מעורב בהן, זה התפטר מתפקידו ב-[[2008]]. בעקבות ה[[הבחירות לכנסת ה-18|בחירות שנערכו]] ב-[[2009]] הרכיב [[בנימין נתניהו]] בשנית [[ממשלת ישראל השלושים ושתיים|ממשלה בראשותו]].

== פוליטיקה וממשל ==
[[קובץ:Knesset Building (South Side).JPG|ימין|ממוזער|250px|[[משכן הכנסת|משכן]] [[הכנסת]] - ה[[פרלמנט]] הישראלי]]
{{ערך מורחב|פוליטיקה של ישראל}}
{{הממשל בישראל}}
מדינת ישראל היא [[דמוקרטיה פרלמנטרית]]. בראש המדינה עומד ה[[נשיא]], אך הוא אינו מחזיק בסמכויות ביצועיות משמעותיות, ותפקידו הוא למעשה סמלי. בין תפקידיו של [[נשיא מדינת ישראל|הנשיא]], הטלת משימת הרכבת הממשלה על [[ראש הממשלה]]. ראש הממשלה נבחר על ידי הכנסת, בתהליך דו-שלבי: תחילה מזמין נשיא המדינה את ראשי המפלגות להתייעצויות, אז הוא מטיל את הרכבת הממשלה על חבר הכנסת בעל הסיכויים הטובים ביותר לעמוד במשימה, ולאחר משא ומתן בין המועמד לראשי המפלגות מאשרת הכנסת או דוחה את הרכב הממשלה החדשה. חבר הכנסת שהרכיב את הממשלה ממונה לראש הממשלה והוא הנושא במרב האחריות הכרוכה בפעולותיה. החלטות הממשלה מתקבלות בישיבותיה בכל יום א' בשבוע. לאחר שאישרה הממשלה הצעת אחד השרים כהחלטה, היא הופכת להחלטת ממשלה ועל השרים לבצעה.{{הערה|1=ראו: [http://www.pmo.gov.il/PMO/Secretarial/Decisions/ החלטות הממשלה], באתר ראש הממשלה.}} רוב פעולות הממשלה חייבות אישור של הכנסת. 

[[הרשות המחוקקת]] (ה[[פרלמנט]]) היא [[הכנסת]]. היא מורכבת ממאה ועשרים [[חבר כנסת|חברי כנסת]] ונבחרת ב[[בחירות]] כלליות ויחסיות, לקדנציה של ארבע שנים או עד שהכנסת מחליטה לפזר את עצמה לפני המועד, או אחריו במקרים מסוימים. כל [[אזרח]] (או אזרחית) שהוא גם [[תושב קבע]] וגילו מעל 18 שנים רשאי להצביע. ההצבעה בבחירות לכנסת היא לרשימות מועמדים, שאותן מרכיבות ה[[מפלגה|מפלגות]] הרשומות כחוק (כל מפלגה יכולה להציג רשימה אחת, אבל כמה מפלגות יכולות להציג רשימה משותפת). המועמדים ברשימה מדורגים - ככל שמעמדם ברשימה גבוה יותר, כך יש להם סיכוי רב יותר להיבחר לכנסת. כל אזרח מצביע עבור הרשימה שבה הוא תומך. רשימה שזכתה בפחות מ-1-2% מקולות הבוחרים (השיעור משתנה מעת לעת על פי החלטת הכנסת, ראו [[אחוז החסימה (ישראל)|אחוז החסימה]]) אינה רשאית לשלוח נציג לכנסת הנבחרת. כל רשימה שזכתה בקולות מעבר לשיעור הנ"ל תשלח לכנסת נציגים בשיעור יחסי לשיעור הקולות בו זכתה. לדוגמה, אם רשימה פלונית זכתה ב-10% מהקולות, היא תשלח כ-12 נציגים לכנסת, ואלה יהיו מועמדים 1-12 ברשימה.

בשנות ה-90 שונתה שיטת הבחירות, ונערכה הפרדה בין בחירת ראש הממשלה לבחירות לכנסת, אך החוק הושב לקדמותו לאחר מספר שנים של חוסר יציבות (ראו: [[חוק הבחירה הישירה]]).

אף על פי שב[[הכרזת העצמאות]] התחייבו החותמים לכתיבת [[חוקה (ישראל)|חוקה]] בתוך מספר חודשים, עד היום לא נכתבה חוקה למדינת ישראל, וזאת בשל חילוקי דעות פנימיים בנוגע לאופיה של המדינה. את תפקיד החוקה ממלאים [[חוק יסוד|חוקי יסוד]] שנחקקים על ידי [[הכנסת]] ויש להם מעמד מיוחד, ופסיקותיו של בית הדין הגבוה לצדק ([[בג"ץ]]). בניגוד למדינות אירופה שבהן החלוקה בין מחנות [[שמאל וימין בפוליטיקה|הימין והשמאל]] מתבססת בעיקר על פי העמדות בתחום הכלכלי-חברתי, השיח הפוליטי בישראל נע רובו סביב הסוגיה הביטחונית-מדינית. הגושים הפוליטיים בכנסת הם ה[[שמאל וימין בפוליטיקה בישראל|שמאל, הימין]], ה[[חרדים]], המרכז והערבים.

* '''הימין''' בישראל (מיוצג בכנסת על ידי [[הליכוד]], [[ישראל ביתנו]], [[האיחוד הלאומי]], [[הבית היהודי]]-[[מפד"ל]] החדשה, ובעבר גם [[התחיה]], [[מפלגת מולדת|מולדת]] ו[[תנועת החרות|חרות]]) מתאפיין בגישה ניצית לגבי [[הסכסוך הישראלי-ערבי]]. הם מאמינים בגישה תקיפה כנגד הטרור הפלסטיני והתנגדו ל[[הסכמי אוסלו]]. הימין מאמין שאפשר למגר את הטרור באמצעות פעולות צבאיות. רוב הימין תומך ברעיון [[ארץ ישראל השלמה]] ומתנגד לפינוי [[התנחלויות|יישובים]]. חלק ניכר מן הימין בארץ הוא בעל נטייה מסורתית ופרו-דתית, אם כי יש מחנה ימין חילוני. [[הציונות הדתית]] נוטה היום ברובה לימין. מבחינה כלכלית, אין אחדות דעים בקרב מפלגות הימין. אם כי רובן תומכות ב[[שוק חופשי]], יש הנוטות לכיוון [[מדינת רווחה]] ומדיניות קצבאות המסייעת לחלשים. הימין הקיצוני בישראל תומך בין השאר בהעברתם של ערבים ופלסטינים מתחומי [[ארץ ישראל]] למדינות ערב. ה[[מפד"ל]] בהנהגת [[יוסף בורג]] הייתה בעבר מפלגת מרכז, אך כיום היא נחשבת מפלגת ימין.
* '''המפלגות החרדיות''' ([[מפלגת ש"ס|ש"ס]], [[יהדות התורה]] המורכבת מ[[אגודת ישראל]] ומ[[דגל התורה]]) נוטות לתמוך בימין אך ישבו גם בממשלות של מפלגות השמאל. מפלגות אלו פועלות לרוב על-פי רבניהם (בהנהגת מפלגת ש"ס עומדת [[מועצת חכמי התורה]]). המפלגות מתנגדות להפרדת דת ומדינה ושמרניות מאוד בנושאי צביון המדינה והחברה. במישור הכלכלי הן בעד מדינת רווחה ומדיניות הקצבות נדיבה לחלשים. מצביעי המפלגות הללו שייכים בדרך כלל לעשירונים הנמוכים בחברה.
* '''המרכז''' ([[מפלגת קדימה]], בעבר: [[מפלגת שינוי|שינוי]], [[מפלגת המרכז]] ו[[הציונים הכלליים]]) - מפלגות המרכז מקבלות בדרך-כלל את גישת השמאל שלפיה יש לצמצם את הנוכחות הישראלית בשטחי יהודה ושומרון. המרכז תומך בפעולות חד-צדדיות כגון [[גדר ההפרדה]] ו[[תוכנית ההתנתקות]] לצד המשך הפעולות הצבאיות (כגון [[סיכול ממוקד|סיכולים ממוקדים]]) ללחימה ב[[טרור]]. מבחינה כלכלית, המרכז הוא ליברלי ותומך בשיטת ה[[שוק חופשי|שוק החופשי]] ובגישה [[קפיטליזם|קפיטליסטית]].
* '''השמאל''' ([[מפלגת העבודה]], שהיא גלגול היסטורי של [[מפא"י]]; [[מרצ]] ו[[חד"ש]], ובעבר [[מפ"ם]]) נוקט בגישה יונית כלפי הסכסוך הישראלי-ערבי ומאמין שהסכמי [[שלום]] הם הדרך הטובה ביותר לפתרונו, גם במחיר ויתורים שאינם מקובלים על הימין ועל המרכז. הם מעדיפים משא ומתן דיפלומטי על פני פעולות צבאיות, ומסתייגים מהנוכחות הישראלית בשטחים. השמאל תומך בפינוי מרבית ההתנחלויות או כולן ובהקמת [[מדינה פלסטינית]] בשטחי [[יהודה, שומרון ועזה]]. רוב מפלגות השמאל בישראל הן בעלות אוריינטציה [[ציונות|ציונית]], הרואה בהסדרים מדיניים עם המדינות והעמים השכנים דבר שעשוי לקדם את מדינת ישראל ולבסס את מעמדה כמדינה יהודית ודמוקרטית. לצדן יש בישראל תנועות שמאל רדיקליות שמאמינות כי הפתרון הרצוי לסכסוך שישראל נתונה בו הוא הקמת [[מדינה רב-לאומית]]. גם מפלגות השמאל אינן אחידות במצען הכלכלי, אולם יש בהן נטייה ל[[ליברליזם]] ותמיכה בנושאי [[זכויות האדם]] וסוגיות דת ומדינה.
* '''המפלגות הערביות''' ([[בל"ד]], [[הרשימה הערבית המאוחדת|רע"ם]]-[[תע"ל]] ו[[חד"ש]]) מאגדות בתוכן מפלגות שונות מאוד זו מזו, מחד"ש החילונית ועד רע"ם הדתית. המשותף להם הוא שעיקר מצביעיהן מגיע מהמגזר הערבי ישראלי. הנהגת מפלגת חד"ש מורכבת מנציגים יהודים וערביים והיא אינה מגדירה עצמה כמפלגה ערבית, אף שהיא מזוהה כך בדרך כלל בתקשורת הישראלית. כולן מתנגדות למדיניות ישראל בשטחים, ותומכות בהקמת מדינה פלסטינית לאחר נסיגה ישראלית לקווי 4 ביוני 1967. בחלק ממפלגות האלה רווחת הסתייגות מהגדרתה של ישראל כמדינה יהודית, ורואות בכך מעין אפליה של המגזר הערבי במדינה. המפלגות מאמינות ששוויון זכויות מלא ל[[ערביי ישראל]] יושג באמצעות הגדרתה של המדינה כ[[מדינת כל אזרחיה]], באמצעות הנהגת אוטונומיה תרבותית למגזר הערבי. ממדי התמיכה במפלגות הערביות יציבים, בין 8 ל-10 מנדטים, אך הן מעולם לא נכנסו לקואליציה או קיבלו תפקידי שרים. לעתים, תמכו מבחוץ בממשלות שמאל ומרכז ונתנו "רשת ביטחון" לנסיגות והסכמי שלום.

עד [[1977]] שלטה בישראל [[מפא"י]] (מפלגת פועלי ארץ ישראל) וגלגוליה. בדרך כלל בקואליציה היו שותפות מפלגות השמאל הציוניות כגון [[מפ"ם]], [[המפד"ל]] ומפלגת המרכז [[הציונים הכלליים]] (שהפכה לליברלים ומאוחר יותר התמזגה עם הליכוד).
ב-1977 התרחש [[המהפך]], ומנהיג הליכוד, [[מנחם בגין]], עלה לשלטון. מאז הפכה הליכוד למפלגת השלטון המרכזית, עם הפסקות לא ארוכות שבהן מפלגת העבודה חזרה לשלטון.

כ-29 שנה לאחר המהפך, ב[[הבחירות לכנסת השבע עשרה|בחירות 2006]], לראשונה המפלגה השלטת שנבחרה, לא הייתה מהימין או מהשמאל, אלא מפלגה שזיהתה עצמה כמרכז - [[מפלגת קדימה]] בראשותו של [[אהוד אולמרט]].

== גאוגרפיה וגאולוגיה ==
{{גאוגרפיה של ישראל}}
[[קובץ:Satellite image of Israel in January 2003.jpg|שמאל|ממוזער|200px|צילום לווין של ישראל וסביבתה משנת [[2003]]]]
{{הפניה לערך מורחב|ערכים=[[גאוגרפיה של ארץ ישראל]], [[גאולוגיה של ישראל]], [[גבולות מדינת ישראל]], [[אקלים ארץ ישראל]]}}
ישראל ממוקמת ב[[יבשת]] [[אסיה]], ב[[המזרח התיכון|מזרח התיכון]]. מצפון היא גובלת עם [[לבנון]]; במזרח עם [[ירדן]]; בצפון-מזרח עם [[סוריה]]; בדרום נמצא [[ים סוף]]; במערב: [[מצרים]] ו[[הים התיכון]]. בישראל [[אקלים ים תיכוני]], כלומר - הקיץ ארוך, בהיר, חם ויבש, ואילו החורף מתון, בהרים ובצפון קר יותר. הצפון והמרכז המזרחי הרריים, המערב שפלת חוף, במזרח זורם [[נהר הירדן]], הדרום מדברי, 5% מיוערים. למרות שטחה הקטן במדינת ישראל קיים מגוון של תצורות גאוגרפיות שונות: החל ב[[הר חרמון|חרמון]], המתנשא לגובה של מעל 2,000 מטרים ואף מתפקד כאתר [[סקי]] במשך שבועות ספורים בשנה, דרך [[רמת הגולן]] ה[[בזלת]]ית והמוריקה, [[הגליל]] ההררי והשופע מים, [[מישור החוף]] החם והלח, [[בקעת הירדן]] הצחיחה ו[[ים המלח]] - המקום הנמוך בעולם, [[הרי ירושלים]] הקרירים, הנגב הצפוני הפורח ועד [[מדבר יהודה]], [[הנגב]] המדברי - שבו תופעות גאולוגיות ייחודיות כגון ה[[מכתשים בנגב|מכתשים]], [[הערבה]] וחבל [[אילת]] החמים ברוב עונות השנה. גיוון גאוגרפי וגאולוגי זה נובע ממיקומה הייחודי של ישראל על קו [[השבר הסורי-אפריקני]] ועל היותו למעשה גשר בין ה[[מדבר]] לאקלים הממוזג של דרום אירופה והאקלים הים-תיכוני.

הגאולוגיה של ישראל עשירה ומורכבת מאירועים [[גאולוגיה|גאולוגיים]] רבי עצמה שהשאירו את חותמם ב[[סלע]]ים וב[[גאומורפולוגיה]] המקומית, בין היתר בקמטי [[הקשת הסורית]] המצויים לכל אורכה של ישראל. אירועים אלה אינם רק נחלת ההיסטוריה - מיקומה בנקודת המפגש בין שלושה [[לוחות טקטוניים]] מותיר אותה חשופה להשפעתם של תהליכים המתקיימים גם כעת, אשר מתבטאים בעיקר ב[[רעידת אדמה|רעידות אדמה]].

[[ארץ ישראל]], ומדינת ישראל בתוכה, נמצאת במזרח החבל הים תיכוני המקיף את [[אגן הים התיכון]]. באזור זה ישנן שתי עונות עיקריות: חורף קצר וגשום וקיץ ארוך, חם ויבש. החבל הים תיכוני משתרע על מרבית מחלקה הצפוני של ארץ-ישראל. הוא מגיע ב[[מישור החוף]] עד ל[[אשקלון]] ובחבל ההר - עד לדרום [[הרי יהודה]], להוציא את מדרונותיהם המזרחיים של הרי השומרון והרי יהודה - באזורים אלה מתחלף החבל הים תיכוני בשוליו המערביים של [[האזור האירנו-טורני]]. גם רצועות רחבות בחרמון ובנגב התיכון נחשבות כחלק מהאזור האירנו-טורני. ברוב חלקי האזור הזה שורר אקלים יבשתי וקיצוני ביותר: החורף קר ומושלג, אביב וסתיו גשומים וקיץ חם ויבש, אך בישראל התנאים האלה כמעט שאינם מורגשים כיוון שהיא נמצאת בשולי האזור ונתונה להשפעה הממתנת של הים התיכון. הצמחייה עשירה מאוד במספר מיניה והצומח הוא של יער ערבתי דליל, בתות וערבות דגניים, וכן [[הצומח הים תיכוני בישראל|צומח ים תיכוני]].

מדרום לחבל האירנו-טורני וממזרח לו משתרע [[החבל הסהרו-ערבי]]. בישראל הוא כולל את מדבריות יהודה והנגב. האקלים באזור זה הוא דו-עונתי. עונת הגשמים שלו קצרה מאוד ועונת היובש ארוכה מאוד, החורף נוח והקיץ חם ויבש מאוד. כמות הגשמים בו מועטה ביותר ומאפשרת חקלאות בסיסית בלבד. ברוב שטחיו לא קיים צומח אלא בערוצים ובשקעים, האוגרים את המים היורדים מהרמות. צמחיית האזור היא ענייה, ומספר מיניה נאמד ב-1,400 בלבד. הצומח הוא מדברי קיצוני ומקורו באזורי הסהרה, סיני וערב. החבל הסהרו-ערבי הוא הגדול ביותר בשטחו מבין החבלים הגאוגרפים בישראל, אך מס' המינים בו קטן.

קו החוף הים תיכוני בישראל משתרע לאורך כ-190 ק"מ, מצפון לדרום. מלבד [[מפרץ חיפה]], קו החוף ישר ומתעקל בהדרגה: בדרום כיוונו צפון-מזרח - דרום-מערב, ובצפון - כמעט צפון-דרום. קו החוף ברובו חלק וחולי, ובמקומות מסוימים יש רכסים סמוך לחוף.

קו החוף הקעור של ישראל חותך מערכת זו של רכסים ושקעים בזווית קלה. אי לכך בקו החוף בצפון הארץ יש רצועות רכסי חוף לא שחוקים, ואילו רכסי החוף במרכז קו החוף שחוקים ויוצרים צוקי חוף בולטים. אורכה של רצועה זו חמישים ק"מ, והיא ידועה בשם "מדרון השרון". הצוקים והרכסים בה הם הגבוהים ביותר. ככל שמדרימים, הרכסים מיושרים פחות בבירור ויוצרים קטעי צוקים לא-אחידים, וביניהם רווחים גדולים. קווי החוף במרכז ובצפון, בפרט באזורי הגליל המערבי והכרמל, הם אתרים חשובים לקינון צבים, בעיקר [[צב הים]] (Caretta caretta), אך מלבד אלה מבחר המינים בהם הוא דל. מאידך, דיונות החול הנודדות והיציבות למחצה משמשות בית גידול למינים מגוונים, ובהם מספר גדול של מיני [[זוחלים]].

העץ הלאומי של ישראל הוא [[עץ זית|עץ הזית]] והציפור הלאומית היא ה[[דוכיפת]].

{{ראו גם|ערכים=[[מים בישראל]], [[פאונה של ארץ ישראל]], [[צמחיית ארץ ישראל]], [[שביל ישראל]], [[:קטגוריה:שמירת הטבע בישראל|שמירת הטבע בישראל]], [[כבישי ישראל]]}}

<gallery widths=150 heights=150 perrow=4>
קובץ:Ein_Fiq,_Golan_Heights_-_20040223-03.jpg|נוף טיפוסי ב[[רמת הגולן]]
קובץ:Negev-2005-1.JPG|נוף ב[[הנגב|נגב]]
קובץ:Kinneret-moshava.jpg|[[ים כנרת]]
קובץ:Eshtaol Forest 3.jpg|[[יער אשתאול]] - יער של [[אורן]] [[ירושלים|ירושלמי]].
קובץ:Israeli-olive001.jpg|עץ [[זית]] - העץ הלאומי של ישראל
קובץ:Calanit006.jpg|[[כלנית מצויה]] ב[[ירושלים]] - אחד הפרחים האהובים בישראל
קובץ:Nubian Ibex in Negev.JPG|[[יעל נובי]]
קובץ:NahalKtalav02 ST 06.jpg|[[חורש]] [[הצומח הים תיכוני בישראל|ים תיכוני]] (בחזית התמונה פורחים [[לוטם שעיר]] ו[[לוטם מרווני]])
</gallery>

== דמוגרפיה ==
[[קובץ:Israeli soldiers and Arabs .jpg|שמאל|ממוזער|220px|חיילי צה"ל וערבים ב[[הגליל|גליל]]]]
[[קובץ:Manifestation_in_Jersualem.jpg|שמאל|ממוזער|250px|הפגנה חרדית ב[[ירושלים]]]]
{{הפניה לערך מורחב|ערכים=[[דמוגרפיה של ישראל]], [[עיור בישראל]]}}
ערב הקמת המדינה היו בישראל 650,000 יהודים, שהיו כ-6% מן העם היהודי באותה עת, ו-1,156,000 [[ערביי ישראל|ערבים]], שמתוכם כ-80,000 [[בדואים]]{{דרוש מקור}}. רבים מן הערבים נמלטו מן הארץ בעת [[מלחמת העצמאות]] והיו לפליטים ב[[מדינות ערב]].

מדינת ישראל מונה, נכון לסוף יוני [[2011]], כ-7,759,300 תושבים.{{הערה|[http://www.cbs.gov.il/reader/mainind/indhebnew.html מתוך הלשכה המרכזית לסטטיסטיקה]}} מספר זה כולל את [[תושב קבע|תושבי הקבע]] במדינה, ולאו דווקא את האזרחים. במניין נכללים התושבים הערבים במזרח [[ירושלים]] (שנחשבים כתושבי קבע), תושבי רמת הגולן, וכן הישראלים הגרים ב[[יהודה ושומרון]]. מדינת ישראל (בשיתוף עם [[הרשות הפלסטינית]]) אחראית גם לתושבים הפלסטינים של [[הגדה המערבית]], אולם אלה אינם נחשבים כאזרחי המדינה או כתושבי קבע בישראל, והם בעלי מעמד אזרחי רק בתחומי הגדה המערבית ורצועת עזה.

כ-75.3% מתושבי הקבע בישראל הם יהודים (כ-5,837,000 תושבים), כ-20.5% הם ערבים (כ-1,587,000 תושבים), וכ-4.2% אחרים (כ-322,000 תושבים) הם עולים ובני משפחותיהם שאינם יהודים, על פי רוב נוצרים פרבוסלבים ותושבים ללא סיווג דת. נכון ל-2009, 70% מהאוכלוסייה היהודית נולדה בארץ, 20% ילידי [[אירופה]] ו[[אמריקה]] ו10% ילידי [[אסיה]] ו[[אפריקה]].

מגילת העצמאות של ישראל וחוקי היסוד שלה קובעים מדיניות של שוויון זכויות מלא בלא הבדלי דת, גזע ומין. אף על-פי-כן, המוצא האתני הוא בעל משמעות רבה בישראל. כל ראשי הממשלות עד כה היו ממוצא מזרח-אירופי. שילובם של יהודים [[מזרחים]] בתפקידים בכירים, כגון שרים בכירים ובעלי עמדות בכירות בצבא, החל בסוף [[שנות ה-70 של המאה ה-20]]. סקרים מראים שהמשכורות הממוצעות של יהודים ממוצא אשכנזי גבוהות משל אלה שממוצא מזרחי, ונמוכות מהן משכורות הערבים. כמו כן, המשכורת הממוצעת לגברים גבוהה מהמשכורת הממוצעת לנשים.

בשנת [[2001]] הושבע השר הלא-יהודי הראשון [[סאלח טריף]], בן המיעוט ה[[דרוזי]], ל[[הממשלה ה-29|ממשלה ה-29]], וב-[[2007]] מונה השר הערבי המוסלמי הראשון, [[ראלב מג'אדלה]] ל[[הממשלה ה-31|ממשלה ה-31]].

ה[[ערים בישראל|ערים]] הגדולות ביותר בישראל מבחינת אוכלוסייה הן [[ירושלים]], [[תל אביב]], [[חיפה]], [[ראשון לציון]] ו[[פתח תקווה]].
{{ראו גם|ערכים=[[הפער העדתי בישראל]], [[:קטגוריה:ישראל: ערים]], [[:קטגוריה:יישובים בישראל]]}}

=== דתות ===
[[קובץ:PikiWiki_Israel_13393_Tha_wailing_wall_and_dome_of_the_rock.JPG|שמאל|ממוזער|250px|העיר העתיקה בירושלים, מוקד הדתות האברהמיות.]]
{{הפניה לערך מורחב|דת בישראל}}
76% מתושבי מדינת ישראל, כ-5,766,000 תושבים הם יהודים. בישראל, שיועדה להיות [[מדינת העם היהודי]], ומגדירה את עצמה כ[[מדינה יהודית דמוקרטית]], אין [[הפרדת הדת מהמדינה|הפרדה ממשית]] בין דת למדינה, והיחסים בין הממסד הדתי לשלטונות נגזרים במידה רבה מ[[מכתב הסטטוס קוו]] שנשלח בעת הקמת המדינה ועיגן את ההסכמות בין [[דוד בן-גוריון]] לממסד הרבני (ובו הוסכם בין השאר על כך שמוסדות המדינה ישמרו שבת וכשרות, ודיני האישות יתנהלו על פי ההלכה). הדת השלטת בישראל היא ה[[יהדות]], ודתות המיעוטים הגדולות הן ה[[אסלאם]] וה[[נצרות]].

לפי נתוני [[הלשכה המרכזית לסטטיסטיקה]] בשנת [[2009]] (בסוגריים: [[2007]])<ref>[[הלשכה המרכזית לסטטיסטיקה]], [http://www.cbs.gov.il/reader/newhodaot/hodaa_template.html?hodaa=201119012 הסקר החברתי 2009 - האוכלוסייה היהודית: מקומה של הדת בחיים הציבוריים בישראל]</ref><ref>השנתון הסטטיסטי לישראל 2007, מספר 58 פרק 7, מספר לוח 4</ref>, על פי הגדרתם העצמית של בני 20 ומעלה, חלוקת האמונה בקרב האוכלוסייה היהודית היא כדלהלן:
* 42% (45%) [[חילוניים]]
* 38% (38.3%) [[מסורתיים]]<ref>"מסורתי דתי" או "מסורתי לא כל כך דתי"</ref>
* 12% (9.8%) [[דתיים לאומיים]]
* 8% (6.7%) [[חרדים]].

20% מתושבי הקבע בישראל, כ-1,555,000 תושבים, (כולל תושבי [[מזרח ירושלים]]) הם [[ערבים]], הנקראים ומחשיבים עצמם כ[[ערביי ישראל]] או כ"פלסטינים אזרחי ישראל". שיעור [[ערבים נוצרים|הערבים הנוצרים]] בקרב הערבים בישראל הוא כ-9% ומהווה כ-2% מכלל האוכלוסייה. בנוסף ישנם [[דרוזים]] (כ-120 אלף איש, או 1.7%) ו[[צ'רקסים]], שגם הם נספרים כערבים.<ref>[http://www.cbs.gov.il/www/mifkad/mifkad_2008/profiles/rep_h_000000.pdf נתונים לפי מפקד האוכלוסין]
</ref>
כ-3.5% מתושבי מדינת ישראל מוגדרים כ"אחרים" (כ-266,000 תושבים). רובם המכריע הם עולים ובני משפחותיהם אשר אינם רשומים כיהודים במשרד הפנים, למשל כיוון שאמם איננה יהודיה.

== צבא וביטחון ==
{{הפניה לערך מורחב|ערכים=[[ביטחון ישראל]], [[מערכת הביטחון בישראל]]}}
[[קובץ:Israeli Urban combat.jpg|ממוזער|250px|כוח [[חיל רגלים|חי"ר]] של [[גדוד נצח יהודה]] מתכונן למבצע [[לוחמה בטרור]] בשטחים.]]
[[קובץ:Flickr_-_Israel_Defense_Forces_-_Chief_of_Staff_Visits_Paratrooper_Exercise_(2).jpg|שמאל|ממוזער|250px|הרמטכ"ל, רא"ל בני גנץ, בתרגיל של גדוד "פתן" של חטיבת הצנחנים אשר נערך ברמת הגולן]]
[[קובץ:Israel Border Police members in Jerusalem.jpg|ממוזער|200px|[[שוטר]]י [[משמר הגבול]] ב[[ירושלים]]. משמר הגבול היא הזרוע הקרבית של [[משטרת ישראל]] ומשלבת בין הכשרה צבאית לתפישת פעולה משטרתית.]]

בשלושה העשורים הראשונים לקיומה, הייתה ישראל מוקפת מכל עבריה במדינות עוינות שלא הכירו בה. מצב זה החל להשתנות בהדרגה ב-[[1977]] עם ביקורו של [[נשיא מצרים]] בישראל וכיום יש לישראל חוזי שלום ו[[יחסים דיפלומטיים]] עם שתיים משכנותיה, [[מצרים]] ו[[ירדן]], והכרה דה-פקטו מצד יתר שכנותיה. כיום שורר מצב מלחמה עם [[סוריה]] ו[[לבנון]]. הגבול הסורי שקט, אך התנגשויות צבאיות קורות מפעם לפעם בגבול עם לבנון.

האסטרטגיה הביטחונית הרשמית של ישראל היא "קונספציה הגנתית-הגבית". ישראל ממתינה שתהיה מצד האויב תקיפה או פעילות מאיימת ורק אז פועלת בתגובה. לעתים כמו בתקיפת הכור העיראקי, היא יוזמת מכת מנע צבאית, כדי למנוע התפתחות איום חריף יותר. ישראל נחשבת לגורם צבאי חזק באזור המזרח התיכון ויש התולים בעוצמה צבאית זו את נכונותן של [[ארצות ערב]] השכנות להכיר בה ולהיכנס למשא ומתן מדיני איתה מאז סוף [[שנות ה-70 של המאה ה-20]].

האיומים החדשים העיקריים שנוצרו באחרונה עבור ישראל הם מצד [[איראן]] שמתקדמת ב[[תוכנית הגרעין האיראנית|תוכניתה לפיתוח יכולת גרעינית]], ומארגוני [[טרור פלסטיני]]ם כמו [[חמאס]] ו[[הג'יהאד האיסלאמי]] ו[[ארגוני טרור]] בינלאומיים כמו [[אל-קעידה]] ו[[חזבאללה]]. כמו כן, קיים חשש שארגוני טרור פלסטינים ישפרו את יכולתם לשגר טילים מרצועת עזה ואף יפתחו יכולת שיגור טילים מ[[יהודה ושומרון]] - לרבות [[טיל נ"מ|טילים נגד מטוסים]] ו[[ארטילריה רקטית|רקטות ארוכות-טווח]]. החשש מליבוי מחודש של האלימות בין ישראל לפלסטינים נחשב כיום לאיום החמור ביותר על אזרחי ישראל לצד [[תוכנית הגרעין האיראנית]].

הביטחון הוא הנושא המרכזי בפוליטיקה הישראלית, ונחשב למהותי יותר מנושאי חברה וכלכלה. ישראל היא אחת המדינות הדמוקרטיות היחידות בעולם שבה רוב המנהיגים הפוליטיים וראשי הממשלה הם אנשי צבא בכירים לשעבר או בעלי קשר חזק לביטחון.

===שירותי הביטחון===
[[מערכת הביטחון בישראל]] מורכבת ממספר ארגונים:
* [[צבא הגנה לישראל]] (צה"ל) - ה[[צבא]] של ישראל, מורכב מחיילים סדירים, אנשי קבע וצבא מילואים. השירות בו חובה לרוב האוכלוסייה. אחראי על הגנת ישראל מפני איומים חיצוניים וטרור.
* [[שירות הביטחון הכללי]] (שב"כ) - ארגון חשאי האחראי על מניעת טרור וחתירה נגד המדינה.
* [[המוסד למודיעין ולתפקידים מיוחדים]] - ארגון ביון האחראי על [[ריגול]] ופעולות חשאיות במדינות זרות.
* [[משטרת ישראל]] - אחראית לביטחון פנים, שמירת הסדר הציבורי ואכיפת חוק.
* [[משמר הגבול]] (מג"ב) - הזרוע הקרבית של המשטרה, אחראית על משמר הגבולות, מניעת טרור וביטחון פנים.
* [[שירות בתי הסוהר]] (שב"ס) - הזרוע האחראית על אחזקת, תפעול ושמירה על [[בית סוהר|בתי הסוהר]] האזרחיים בישראל.
* [[המטה לביטחון לאומי]] - גוף מייעץ ומתאם בענייני ביטחון במשרד ראש הממשלה.

ישראל הסתמכה ועדיין מסתמכת על צבא גדול יחסית לגודל אוכלוסייתה, זאת בהשוואה למדינות אחרות בעולם המערבי. עד תחילת [[שנות ה-80 של המאה ה-20]] היו חיילי ה[[מילואים]] כוח מרכזי בעיקר בשעות חירום. כיום הצבא מסתמך בעיקר על הכוחות הסדירים שכוללים חיילים בשירות חובה וחיילים בשירות קבע. הצבא הישראלי, [[צה"ל]], מתאפיין ברמת תחכום טכנולוגי גבוהה, ובציוד מתקדם, שחלקו מיוצר בישראל, אולם רובו נקנה מארצות הברית, באמצעות כספי הסיוע הביטחוני. הברית הבינלאומית המרכזית שעליה מסתמכת ישראל היא הברית עם ארצות הברית: לישראל יש קשרים ענפים, צבאיים, כלכליים ודיפלומטיים עם ארצות הברית, והיא מקבלת סיוע כספי אזרחי וצבאי ממנה - ראו בערך [[יחסי ישראל-ארצות הברית]]. במסגרת זו ישראל נאלצת (באופן לא-רשמי) לקבל את הסכמתה של ארצות הברית למכירת פיתוחי נשק ישראלים למדינות שנמצאות בסכסוך אינטרסים עם ארצות הברית, למשל סין. אף על פי כן, ישראל היא יצואנית הנשק הרביעית בגודלה בעולם, ל[[מדינה מתפתחת|מדינות מתפתחות]], אחרי ארצות הברית, רוסיה וצרפת, על פי מספר הערכות{{הערה|{{ynet|איתן עמית|ישראל - יצואנית הנשק הרביעית בגודלה בעולם|3135695|31 באוגוסט 2005|}}}}.

חלק ניכר מהתקציב הלאומי מופנה לצורכי הביטחון, כ-40 מיליארד ש"ח בשנה, המהווים כ-15% מהתקציב הלאומי העומד על כ-270 מיליארד ש"ח בשנה. [[חוק גיוס חובה]] שנחקק ב-[[1949]] קובע שכל [[תושב קבע]] בישראל, גבר או אישה, חייבים לשרת ב[[צה"ל]] החל מגיל 18 לתקופה של 3 שנים לגברים ושנתיים לנשים (תקופות השירות משתנות מעת לעת לפי הצורך). עם זאת, פטור גורף ניתן לכל התושבים שמוגדרים כ"בני הלאום הערבי" (כלומר לכל [[ערביי ישראל]], למעט ה[[דרוזים]]), וכן ניתן פטור פרטני לתלמידי [[ישיבה|ישיבות]], בעיקר ישיבות חרדיות ולנשים אשר מצהירות שאמונתן הדתית מונעת מהן לשרת בצבא. מספר העילות הרפואיות או הסוציואקונומיות לפטור משירות צבאי עלה עם השנים ועם הגידול באוכלוסייה.

בהתבסס על נתוני צה"ל, 30% מקרקעות המדינה מיועדים לשטחי אימונים וניסויים; ב-11% מקרקע המדינה יש מגבלות בנייה מטעמי ביטחון; על 4% קרקע נוספים מוקמים מתקנים של צה"ל; ועל עוד 1% מהאדמות יש מתקנים של מערכת הביטחון. על-פי המחקר "ההשלכות הכלכליות של האחזקה והשימוש בקרקע על ידי מערכת הביטחון", נתונים אלה אינם משקפים את ההיקף האמיתי של שיעור שימושי הקרקע לצורכי ביטחון, שכן גם בשטחים נוספים נמצאה זיקה ושימוש ביטחוני עקיף. על-פי המחקר, שוויים של השטחים המאכלסים מתקנים ביטחוניים במרקם העירוני של ישראל נאמד ב-720 מיליון עד מיליארד שקל בשנה, אילו הושכרו.<ref>{{הארץ|מוטי בסוק|צבא האדמה לישראל|956545|21 בפברואר 2008}}</ref>

שירותי ביטחון נוספים הנמצאים בפיקוח [[משרד ראש הממשלה]] הם [[המוסד|המוסד למודיעין ותפקידים מיוחדים]] האחראי על פעולות [[ביון]] ואיסוף [[מודיעין צבאי|מודיעין]] מחוץ לגבולות המדינה, לצד [[דיפלומטיה]] חשאית ופעולות מיוחדות בארצות זרות; וה[[שב"כ|שירות הביטחון הכללי]] (שב"כ) שאחראי על ביון ואיסוף מודיעין וכן על העברתו לצה"ל ולמשטרה בתוך גבולות המדינה ומעבר לקו הירוק.

על ביטחון הפנים ואכיפת החוק במדינת ישראל אחראית [[משטרת ישראל]]. [[משמר הגבול]] הוא הזרוע הקרבית של המשטרה ומשמש הן לפעולות בשטחים והן כעתודות באזורי הספר והפריפריה. ישראל מפעילה מספר יחידות עילית ל[[לוחמה בטרור]] וחילוץ [[בני ערובה]], הבכירה שבהן היא ה[[ימ"מ]] - "היחידה ללוחמה בטרור" - שנחשבת לאחת מ[[כוחות מיוחדים|יחידות העילית]] הטובות והמקצועיות בארץ ובעולם.{{הערה|שם=נבחרי-מעריב-משטרה|אבי אשכנזי, "הכי טובים" - אנשי החוק, [[מעריב]], [[29 במרץ]] [[2010]].}}

===נשק===
עם הקמתה, הייתה ישראל נתונה בבידוד, אולם היא הצליחה לבסוף לרכוש נשק מ[[צ'כוסלובקיה]]. נשק זה מילא תפקיד חשוב ב[[מלחמת העצמאות]], אולם הקשרים עם מדינות הגוש הקומוניסטי התערערו לאור העדפתה של ישראל לכרות בריתות עם מדינות במערב. ברית מרכזית הייתה בין ישראל ל[[צרפת]] בין השנים [[1956]]-[[1963]]. צרפת סיפקה לישראל נשק, מטוסי קרב וציוד צבאי מתקדם, וכמו כן [[כור אטומי|כורים גרעיניים]] שהוקמו ליד [[דימונה]] ובאזור [[נחל שורק]] (על יד העיר [[יבנה]]). על אף הדלפה לעיתונות של [[מרדכי ואנונו]], טכנאי שעבד ב[[הקריה למחקר גרעיני|קריה למחקר גרעיני]], והערכות של מומחים וארגוני מודיעין שונים לפיהם ישראל היא אחת מהמעצמות הגרעיניות הגדולות בעולם, [[מדיניות הגרעין של ישראל|ישראל שומרת על עמימות]] ואינה מודה ביכולת הגרעינית באופן רשמי. הברית עם צרפת התערערה באמצע שנות ה-60, ומאמציה של ישראל הופנו לכריתת ברית עם [[ארצות הברית]]. משנת [[1964]] בערך, מסתמכת ישראל בעיקר על קשריה הצבאיים והכלכליים עם [[ארצות הברית]]. נקודת שיא בתמיכה זו הייתה הפעלת "רכבת האווירית" להעברת ציוד צבאי מארצות הברית לישראל ב[[מלחמת יום הכיפורים]] (1973). לצד רכישת נשק מארצות הברית, בעיקר [[נשק קל]] (סדרת רובי ה-[[M16]] וה-[[M4]]), [[מטוס קרב|מטוסי קרב]] (כגון ה-[[F-4 פנטום]], ה-[[F-15]] וה-[[F-16 פייטינג פלקון]]) ו[[מסוק קרב|מסוקי קרב]] (כגון [[AH-1 קוברה]] ו-[[AH-64 אפאצ'י]]) ישראל מתבססת על תעשיות ביטחוניות מקומיות בהן [[התעשייה הצבאית]], [[התעשייה האווירית]], [[רפאל - רשות לפיתוח אמצעי לחימה]] ו[[אלביט מערכות|אלביט]] המפתחות ומייצרות [[אמצעי לחימה]], [[רכב קרבי משוריין]], [[תחמושת]], טכנולוגיה צבאית ו[[היי-טק]] (כגון אמצעי תקשוב, שליטה ובקרה ו[[אלקטרואופטיקה]]). בולטת במיוחד היא סדרת [[טנק]]י ה[[מרכבה (טנק)|מרכבה]] הנחשבת לאחד מ[[טנק מערכה|טנקי המערכה]] הטובים והממוגנים בעולם. ישראל גם בונה ומתכננת ספינות קרב כגון סירות סיור מהירות ([[שלדג (כלי שיט)|שלדג]] ו[[דבורה (כלי שיט)|סופר דבורה סימן 3]]) ומתכננת [[ספינת טילים|ספינות טילים]]. עוד ראוי לציין את תעשיית [[נשק קל|הנשק הקל]] ([[עוזי]], [[גליל (רובה)|גליל]], אקדח [[יריחו 941]], [[מקלע נגב]] ו[[תבור (רובה)|תבור TAR-21]] - שהקנו לישראל מוניטין בינלאומי בתחום), [[כטב"מ|כלי הטיס הבלתי מאוישים]] ו[[לוויין|לווייני]] התצפית, התקשורת וה[[ריגול]]. ישראל חלוצה גם בפיתוח מערכות הגנה - חלקן ייחודיות והן הראשונות מסוגן שנמצאות בשירות מבצעי - בהן: טיל ה[[חץ (טיל)|חץ]] כנגד [[טיל בליסטי|טילים בליסטיים]], מערכת [[כיפת ברזל]] כנגד [[ארטילריה רקטית|רקטות קלות ובינוניות]], טילי ה[[ברק (טיל)|ברק]] כנגד [[טיל נגד ספינות|טילים נגד ספינות]] ומערכת [[מעיל רוח]] - [[מערכת הגנה אקטיבית]] ל[[רק"מ]] כנגד [[טיל נגד טנקים|טילי נ"ט]].

<gallery widths=200>
קובץ:Uzi smg.jpg|[[תת-מקלע]] [[עוזי]], תוצרת [[תע"ש]], שהקנה לתעשיות הביטחוניות של ישראל מוניטין בינלאומיים
קובץ:Mirage3.jpg|מטוס [[מיראז' 3]] של [[חיל האוויר הישראלי]] עם 13 [[אלוף הפלות|הפלות]]
קובץ:Merkava4 MichaelMass01.jpg|[[טנק]] [[מרכבה (טנק)|מרכבה]] [[מרכבה סימן 4|סימן 4]] - טנק ישראלי שתוכנן, פותח ומיוצר בישראל
קובץ:Flickr - Israel Defense Forces - The Israeli Navy sets sail on another mission in the mediterranean.jpg|[[שלדג (כלי שיט)|שלדג]] - ספינת סיור ובט"ש מתקדמת תוצרת ישראל, בשירות [[חיל הים]].
</gallery>

== יחסי חוץ ==
[[קובץ:Sharon Bush 20040414 3.jpg|שמאל|ממוזער|250px|החל משנות ה-60 של המאה ה-20 מהווה [[ארצות הברית]] אחת מ[[יחסי ישראל-ארצות הברית|התומכות הבולטות ביותר של מדינת ישראל]]. בתמונה נראה [[ראש ממשלת ישראל]], אריאל שרון, נפגש עם [[נשיא ארצות הברית]], [[ג'ורג' ווקר בוש]]]]
{{הפניה לערך מורחב|יחסי החוץ של ישראל}}
בבסיס מדיניות החוץ של ישראל מאז ראשית שנות ה-50 עומדים קשריה עם המערב המהווה מקור תמיכה וסיוע מרכזיים למדינה במישור הבינלאומי והצבאי. עד אמצע שנות ה-60 נשענה ישראל במידה רבה על תמיכתה של [[צרפת]] והחל מאמצע שנות ה-60 ובייחוד אחרי [[1967]] הפכה [[ארצות-הברית]] למעצמה העיקרית המעניקה תמיכה וסיוע בהיקף רחב לישראל. הסיוע של [[ארצות הברית]] מתבטא בתמיכה בישראל בארגונים בינלאומיים ובסיוע כלכלי וצבאי רחב היקף של מילארדי דולרים בשנה.

יחסי החוץ של ישראל הושפעו מ[[החרם הערבי]] שהוטל עליה ועל חברות הסוחרות איתה מצד [[מדינות ערב]]. בעקבות הסכמי השלום בתחילת שנות ה-90, צומצם היקף החרם הערבי ומצב יחסי החוץ של ישראל השתפר.

ב[[או"ם]] לא נהנתה ישראל מתמיכה רחבה. באופן מסורתי, האו"ם תמך בישראל כשהחליטה לוותר על שטחים, אך ביקר את ישראל על פעולות צבאיות שלה שמלוות בנפגעים לצד השני. החריג הבולט באו"ם הוא [[ארצות הברית]], המפגינה יחס ידידותי ונחשבת ל"ידידה הגדולה" של ישראל. ארצות הברית מצהירה מפעם לפעם כי היא ערבה לקיומה וביטחונה של המדינה ואף משתמשת פעמים רבות בזכות הווטו שלה כנציגה קבועה ב[[מועצת הביטחון]], כדי למנוע החלטות הפוגעות בישראל. בין ידידותיה המסורתיות של ישראל נמצאת גרמניה, שלאחר תהליך ארוך שכלל את [[הסכם השילומים]] ב-[[1952]] וכינון יחסים דיפלומטיים ב-[[1965]] נמצאת כיום ביחסים טובים עם מדינת ישראל, ואף מעניקה לה סיוע צבאי.

[[ברית המועצות]] התייצבה בראש מדינות ערב במשך עשורים ארוכים במסגרת המלחמה הקרה ב[[ארצות הברית]]. נקודת שבר גדולה הייתה ב-[[10 בנובמבר]] [[1975]], כאשר התקבלה באו"ם [[החלטה 3379 של העצרת הכללית של האו"ם|החלטה 3379]], הקובעת כי "הציונות היא גזענות". הצהרה זו בוטלה בשנת 1991. לאחר תום [[המלחמה הקרה]] ונפילת ברית המועצות, הטונים הצורמים שהגיעו מרוסיה התמתנו, וכיום יש לישראל יחסים ענפים עם רוסיה.

עד מלחמת יום הכיפורים, ישראל עשתה ניסיונות להחלץ מהבידוד העולמי ביצירת קשרים עם מדינות עולם שלישי מתפתחות. היחסים עם מדינות אפריקה נפסקו בין השאר בגלל לחץ ערבי וטענות מדינות אפריקה השחורה שהשליטה הישראלית ב[[סיני]] משמעה כיבוש אדמה אפריקאית. כדי למצוא מדינות ידידות, ישראל קיימה יחסים מיוחדים עם מדינות שהפרו זכויות אדם או מדינות מבודדות, כמו [[דרום אפריקה]] ו[[טייוואן]].

לאחר חתימת הסכם השלום עם [[מצרים]], [[ירדן]], והחתימה על [[הסכמי אוסלו]], חל שיפור מסוים ביחסי ישראל עם חלק ממדינות ערב. קשר חשוב נוצר בין ישראל ל[[טורקיה]]. לאחר יישום [[תוכנית ההתנתקות]] מדינות מוסלמיות נוספות כמו [[פקיסטן]] הודיעו על חימום יחסים.

עד ל[[המהפכה האיסלאמית|מהפכה האיסלאמית]], [[יחסי ישראל איראן|לאיראן היו יחסים טובים עם ישראל]], אולם הם נותקו והפכו לעוינות עזה לאחריה.

פעולות התקפיות של ישראל בעקבות פריצת [[האינתיפאדה השנייה]], גרמו לשפל בתדמיתה של ישראל בקרב מדינות מערביות רבות, במיוחד באירופה. בישראל קיים ציבור רב הטוען כי באופן מסורתי, "כל העולם נגדנו" ומשייכים לביקורת על מדיניות ישראל אספקטים [[אנטישמיות|אנטישמיים]].
כמו כן נטען כי בטווח הארוך, מסירת שטחים לפלשתינים גורמת למתקפות רבות יותר מצד הפלשתינים שמחייבות את ישראל למתקפת נגד חזקה יותר שגורמת לפגיעה בתדמית ישראל. על פי טענה זו, מסירת שטחים גורמת לנזק לתדמית ישראל ולא לתועלת.
מתוך כך  בעקבות האינתיפאדה, מספר סמלי של חברות מסחריות החליטו להחרים את ישראל, אך הייצוא הישראלי לא נפגע.

==בריאות==
{{להשלים}}
לפי דו"ח של ה-[[OECD]] מנובמבר [[2011]] ישראל נמצאת במקום החמישי בעולם מבחינת [[תוחלת חיים|תוחלת החיים]] של תושביה. מבחינת המשאבים המוקצים לבריאות מצבה של ישראל ירוד יחסית ליתר מדינות ה-OECD.{{הערה|{{הארץ| רוני לינדר-גנץ |דו"ח ה-OECD: תוחלת החיים בישראל - במקום החמישי בעולם|1.1574332|24 בנובמבר 2011}}}}

== כלכלה ==
[[קובץ:1 NIS coin.jpg|שמאל|ממוזער|130px|מטבע של [[שקל חדש]] ישראלי מודרני המבוסס על מטבע השקל הקדום]]
[[קובץ:Habursa 2.JPG|שמאל|ממוזער|220px|[[גורדי שחקים בישראל|גורדי השחקים]] של [[גוש דן]] מסמלים בעיני רבים כלכלה מודרנית בישראל (2006)]]
{{הפניה לערך מורחב|כלכלת ישראל}}
מדינת ישראל הצליחה ליצור כלכלה יציבה וחזקה תוך עשורים בודדים, בתנאי אי ודאות ביטחונית תוך ניהול מספר [[מלחמה|מלחמות]] שדרשו גיוס [[מילואים]] כללי, ובעוד אוכלוסייתה גדלה בקצב מהיר. כלכלת ישראל בולטת בעוצמתה למול שכנותיה: [[תל"ג|התוצר הלאומי הגולמי]] של ישראל עמד בשנת [[2007]] על 172 מיליארד דולרים והתל"ג לנפש היה 23,520 דולרים. התמ"ג לנפש בישראל היה 33,299 [[דולר בינלאומי]]. מקום 21 בעולם (כאשר [[הונג קונג]] אינה נכללת בדירוג העולמי): מיד אחרי [[יפן]], ומיד לפני כל מדינות [[גוש האירו]] שבארגון ה-[[ארגון המדינות המתועשות|G8]]: [[צרפת]], [[גרמניה]] ו[[איטליה]]<ref>לפי האומדן הרשמי (מאוקטובר 2007) המוצג [http://www.imf.org/external/pubs/ft/weo/2007/02/weodata/weorept.aspx?sy=2007&ey=2007&ssd=1&sort=country&ds=.&br=1&c=132%2C134%2C436%2C136%2C158&s=PPPPC&grp=0&a=&pr.x=39&pr.y=8 בדו"ח האחרון] של [[קרן המטבע הבינלאומית]].</ref>.

למדינת ישראל [[מחצבים]] מועטים. על כן היא תלויה באופן רב במדינות זרות שיספקו לה מתכות ומשאבי אנרגיה - כגון [[נפט]] ו[[פחם]], שאותם היא מייבאת כיום בעיקר ממדינות [[ברית המועצות]] לשעבר<ref>הדבר אמור בעיקר לגבי הנפט. פחם ישראל מייבאת מארצות הברית, מדרום אפריקה, מאוסטרליה, מפולין ועוד</ref>. מצב זה השתנה מעט לאחר גילוי עתודות גז גדולות בשנת [[2009]] למול חופי חיפה וחדרה. בשל המחצבים המועטים ושטחה הקטן, כלכלתה של מדינת ישראל מתבססת בעיקר על הגורם האנושי: תעשיות עתירות ידע כגון [[היי טק]] (שמכונה "הקטר של הכלכלה הישראלית" ואחראית לכ-50% מהיצוא התעשייתי,{{הערה|{{ynet|אמנון אטד|בנק ישראל: ההיי-טק הציל את הייצוא|3731537|15 ביוני 2009|}}}}) טכנולוגיה רפואית וייצור [[תרופה|תרופות]], ועל ענפי כלכלה אחרים הנשענים על המשאב האנושי כגון [[תיירות]]. לישראל כאמור משאבים מועטים, אולם הם מהווים מקור חשוב ובסיס לתעשייה הישראלית. ישראל מפיקה מאדמתה [[ברום]], [[אשלגן]], [[גופרית]], [[פוספט]] ו[[גז טבעי]]. מחצבים אלה מספקים תשתית לפעילותם של מפעלים רבים, המהווים את עמוד השדרה של התעשייה בישראל.

חריגה בנוף היא התעשייה הצבאית ([[תע"ש]], [[התעשייה האווירית לישראל|תע"א]], [[רפאל - מערכות לחימה מתקדמות|רפאל]] ו[[אלביט מערכות|אלביט]]), שמשגשגת למרות תלותה בחומרי גלם מיובאים. מדינת ישראל השקיעה בתעשייה זו לצרכיה הפנימיים. בשל האיכות והטכנולוגיה המתקדמת של מוצריה הצבאיים, מדינות רבות קונות מישראל את תוצרתה. המכירות מכניסות רווחים ומטבע זר למדינה, ומשפיעות על המשך המחקר הפיתוח. בשנת [[2007]] הפכה ישראל ליצואנית הנשק הרביעית בגודלה בעולם, אחרי [[ארצות הברית]], [[רוסיה]] ו[[צרפת]].{{הערה|{{ynet||ישראל - יצואנית הנשק הרביעית בגודלה בעולם|3481802|12 בדצמבר 2007|}}}}

בנוסף, כלכלת ישראל הצליחה לצמוח הודות למקורות כספיים שבאו מבחוץ. הסיוע האמריקני הכולל מסתכם כבר ביותר ממאה מיליארד דולרים. יהודים מהתפוצות תרמו גם הם סכומי עתק למדינה ולמוסדותיה. הודות להם הוקמו בתי ספר, ארגונים ומוסדות רבים והמדינה התקדמה למודרנה אשר לא יכלה להגיע בזמן כה קצר לבדה. עם זאת, ישראל הוציאה עוד יותר כספים משהיו לה - על כן היא לוותה [[הלוואה|הלוואות]] עתק. כיום כשמדינת ישראל חזקה יותר מבחינה כלכלית, היא מחזירה בהדרגה את חובותיה. כשליש מ[[תקציב המדינה]] היום מוקדש להחזר חובות ותשלום ריביות על חובות אלו.

[[כלכלת ישראל]] מאופיינת בהוצאה ציבורית גדולה יחסית העומדת על כ-54%. זאת בעיקר בשל תקציבי הביטחון והרווחה הגדולים. בעבר, מדינת ישראל הייתה סוציאליסטית יותר - כלומר ההוצאה הציבורית הייתה גדולה עוד יותר, והכלכלה הייתה ריכוזית יותר. בשנים האחרונות הכלכלה הישראלית מתאפיינת ב[[ליברליזציה]]. כלומר הפחתה בשיעור המס - מס על החברות ומס על יחידים, המשק נעשה פחות ריכוזי - יותר ויותר מפעלי ממשלה מופרטים, וכן ההוצאה הציבורית מופחתת - כדוגמת ביטחון ורווחה.

בשנת [[2002]] ישראל הגיעה למשבר כלכלי חמור. זאת בעקבות האינתיפאדה והמיתון העולמי שפרץ בשל האחד עשר בספטמבר. לאחר מינוי [[בנימין נתניהו]] ל[[שר האוצר]], חל מפנה בכלכלה הישראלית. עד למינויו מלחמה בפלסטינים ומיתון עולמי כמעט הביאו את המשק הישראלי לקריסה, אך במהלך כהונתו ולאחריה התאושש המשק והתחזק. זאת בעיקר הודות להורדת ההוצאות הציבוריות והפחתה בריכוזיות המשק.

בסוף שנת [[2005]] היו בישראל 379,503 חברות רשומות<ref>מבוסס על פי ה[http://www.justice.gov.il/MOJHeb/RashamHachvarot/Statistika.htm סטטיסטיקה] של [[רשם החברות]] בישראל.</ref>, כאשר החברה הישראלית הגדולה ביותר היא חברת ה[[תרופה|תרופות הגנריות]] [[טבע תעשיות פרמצבטיות]], שהכנסותיה בשנה זו היו כ-5 מיליארד דולר ונשאו רווח של מעל מיליארד דולר. חברות ענק אחרות בישראל עוסקות בתחום ה[[היי-טק]], כגון [[צ'קפוינט]], [[אמדוקס]] ו[[קומברס]].

מאז שנת [[2000]] קיימת מגמה של חברות ישראליות לרכוש עסקים בעולם או לפתוח סניפים של רשתות ישראליות מחוץ לגבולות המדינה. כיום, חלק ניכר מהקניונים במזרח אירופה נמצא בבעלות אנשי עסקים ישראליים.

במהלך שנת [[2010]] עברה ישראל, חרף [[המשבר הכלכלי העולמי (2008)|המשבר הכלכלי העולמי]], ממעמד של [[שוק מתעורר|כלכלה מתפתחת]] ל[[מדינה מפותחת]]. שינוי הסיווג צפוי להערים קשיים על שוק ההון הישראלי, אך הדבר מהווה קפיצת מדרגה למדינת ישראל מבחינה כלכלית{{הערה|{{גלובס|עדי בן ישראל|הבשורה על-פי MSCI: ישראל תסווג מחדש כ"משק מפותח" החל ממאי 2010|1000458808|16 ביוני 2009}}}}.
בשנת [[2011]] ישראל התקבלה כחברה ב{{ה|ארגון לשיתוף פעולה ולפיתוח כלכלי}} OECD.
בספטמבר 2011 העלתה חברת S&P את [[דירוג אשראי|דירוג האשראי]] של ישראל ל-"A+".{{הערה| [http://www.ag.mof.gov.il/AccountantGeneral/GovDebt/GovDebtTopNav/GDCredit/IsraeliCreditRates.htm דירוג האשראי של ישראל], באתר [[משרד האוצר]].}}
{{ראו גם|ערכים=[[תעשייה בישראל]], [[דיג בארץ ישראל]]}}

== מדע וטכנולוגיה ==
{{ערך מורחב|מדע וטכנולוגיה בישראל}}
[[קובץ:Weizmann_accelerator.jpg|שמאל|ממוזער|170px|מבנה [[מאיץ חלקיקים|מאיץ החלקיקים]] על שם קופלר ב[[מכון ויצמן למדע]]]]

הישגיהם של מדענים ישראלים בתחומי ה[[מדע]] וה[[טכנולוגיה]] משמעותיים ובעלי חשיבות כלל עולמית. ב[[תקופת המנדט]] ומאז קום המדינה עסקו ישראלים במדע, הן בתאוריה והן במעש. תרומותיה של ישראל בולטות במיוחד ב[[גנטיקה]], [[מדעי המחשב]], [[פיזיקה]], [[כימיה]], [[אלקטרוניקה]], [[אופטיקה]], מדעי ה[[חקלאות]] ו[[הנדסה]]. בתחום הטכנולוגיה ישראל ידועה ב[[פיתוח אמצעי לחימה בישראל|פיתוח אמצעי לחימה וציוד צבאי]], ותחום מדעי הטבע, בפיתוח שיטות חקלאיות מתקדמות; והחל מ[[שנות ה-90 של המאה ה-20]] ישראל עודדה תעשיות [[היי-טק]] וחברות הזנק ([[סטארט אפ]]); כמו כן, מחקר ה[[רפואה]] בישראל הוא מהמתקדמות בעולם.

תעשיות עתירות טכנולוגיה לקחו מרכיב חשוב ב[[כלכלת ישראל]], בייחוד בשני העשורים האחרונים. המשאבים הטבעיים המוגבלים ודגש על חינוך והשכלה טכנולוגיים היוו גורם מרכזי בהכוונת התעשייה לתחומי [[היי-טק]]. כתוצאה מהצלחתה של ישראל בפיתוח [[חומרה]], [[תוכנה]], [[תקשורת]] וב[[מדעי הטבע]] וכתוצאה מריבוי חברות הסטארט-אפ רבים מתייחסים לישראל כ[[עמק הסיליקון]] השני.<ref> [http://www.thehindubusinessline.com/businessline/2001/01/11/stories/151139ue.htm ישראל נחושה על קשרי IT]{{כ}}, [[The Hindu Business Line]]{{כ}}, [[2001]]</ref><ref>[http://www.ebusinessforum.com/index.asp?doc_id=7798&layout=rich_story ישראל מכה מעבר למשקל שלה], [[אקונומיסט|האקנומיסט]], [[2005]]</ref> חברת [[אינטל]] פתחה מספר מפעלים בישראל בהשקעות של מיליארדי דולרים וחברות אחרות כמו [[מוטורולה]] מחזיקות בישראל גם מרכזי פיתוח.

בשנת [[2004]] השקעות הון הסיכון בישראל היו גדולות מבכל מדינה ב[[אירופה]]<ref>[http://sfgate.com/cgi-bin/article.cgi?file=/chronicle/archive/2004/04/02/BUG675V5L41.DTL Venture capital invests in Israeli techs Recovering from recession, country ranks behind only Boston, Silicon Valley in attracting cash for startups], סן פרנסיסקו כרוניקל</ref> ויחס ה-VC/GDP הגדול בעולם אחרי [[ארצות הברית]]. למעט ארצות הברית ו[[קנדה]] לישראל יש הכי הרבה חברות הרשומות ב[[נסדאק]]<ref>[http://www.nasdaq.com/newsroom/news/pr2005/ne_section05_019.stm אתר הנאסד"ק], פברואר [[2005]]</ref>. כמו כן, ישראל היא בעלת האחוז הגבוה ביותר של [[מחשב אישי|מחשבים אישיים]] לנפש.

מספר המאמרים המדעיים לנפש שנכתבו על ידי ישראלים הוא מהגבוהים בעולם<ref>{{הארץ|עפרי אילני|מעצמה אקדמית: ישראל במקום רביעי בפרסום מאמרים לאדם|1128706|17 בנובמבר 2009}}</ref>, כמו כן, ישראל נמצאת במקום השלישי בעולם (יחד עם [[שווייץ]]) ביחס ה[[פטנט]]ים הרשומים לנפש{{הערה|{{הארץ|יובל דרור|1,046.1 פטנטים זיכו את ישראל במקום ה-13 המכובד|301974|}}}}.

בשנים האחרונות זכו שישה מדענים ישראלים ב[[פרס נובל]] בתחומי המדעים. ה[[ביוכימיה|ביוכימאים]] [[אברהם הרשקו]] ו[[אהרון צ'חנובר]] מ[[הטכניון]] חלקו ב[[פרס נובל לכימיה|פרס לכימיה]] ב-[[2004]]. [[דניאל כהנמן]] זכה ב[[פרס נובל לכלכלה|פרס לכלכלה]] ב-[[2002]] וב-[[2005]] זכה בפרס זה ה[[מתמטיקאי]] [[ישראל אומן]] (שניהם מ[[האוניברסיטה העברית בירושלים]]). ב-[[2009]] זכתה בפרס נובל לכימיה ה[[ביוכימיה|ביוכימאית]] [[עדה יונת]] מ[[מכון ויצמן למדע]]. ב-[[2011]] זכה פרופסור [[דן שכטמן]] מ[[הטכניון]] בפרס נובל לכימיה על גילוי [[קווזי-גביש]]ים. כמו כן זכה ב-[[2010]] פרופסור [[אילון לינדנשטראוס]] ב[[מדליית פילדס]] ל[[מתמטיקה]].

ישראל דורגה שלישית בהוצאות על [[מחקר ופיתוח]] (מו"פ), שמינית באוריינות טכנולוגית (הוצאות על מו"פ, יצירתיות הקהילה המדעית, כמות מחשבים אישיים וחיבורי אינטרנט לנפש), מדורגת במקום ה-16 בייצוא טכנולוגי, ובמקום ה-17 בהישגים טכנולוגיים ברשימה של [http://www.nationmaster.com Nation Master] המדרגת מדינות לפי כלכלתן.

{{אוניברסיטאות בישראל}}

== תרבות ==
{{הפניה לערך מורחב|תרבות ישראלית}}
[[קובץ:Israel - Jerusalem - Shrine of the Book.jpg|שמאל|ממוזער|230px|[[היכל הספר]], משכנן של [[מגילות מדבר יהודה]] ("המגילות הגנוזות") ו[[כתר ארם צובא]]]]
[[קובץ:Habima 2011.JPG|ממוזער|230px|[[הבימה]] - התיאטרון הלאומי, [[תל אביב]]]]

התרבות הישראלית היא שילוב בין מסורות תרבותיות רבות, כאשר הבולטות שבהן הן [[תרבות יהודית|התרבות היהודית]] ו[[תרבות המערב|התרבות המערבית]]. מדינת ישראל היא מדינה יהודית ו[[חג]]יה הרשמיים הם [[חגי ישראל]] בנוסף ל-5 מועדים שקבעה המדינה לציון אירועים חשובים: [[יום הזיכרון לשואה ולגבורה]], [[יום הזיכרון לחללי מערכות ישראל]], [[יום העצמאות]], [[יום הזיכרון ליצחק רבין]] ו[[יום ירושלים]].

חלק ניכר מהיצירה התרבותית החילונית מוצגת באזור [[תל אביב]], אף שרבים ממוסדות התרבות הממלכתיים נמצאים ב[[ירושלים]]. בזכות אוכלוסייה המורכבת מעולים מחמש יבשות ומ-100 מדינות ויותר, ובשל תרבויות אוטונומיות כמו הפלסטינית, הרוסית והחרדית, שכל אחת מהן מונה כמיליון איש ומחזיקה עיתונים ורשתות להפצת תוצרי תרבות, התרבות הישראלית מצטיינת בעושר ומגוון רב.

בסיסה של התרבות הישראלית בעליות הראשונות מ[[מזרח אירופה]]. העליות שבאו לאחר מכן נאלצו לוותר על חלק מזהותן לטובת "[[תרבות ישראלית#כור ההיתוך|כור היתוך]]" בעל תרבות משותפת. החל מ[[שנות ה-80 של המאה ה-20]], "כור ההיתוך" התחלף בזירה תרבותית פתוחה ומגוונת, שהתבטאה ב[[זמר עברי|מוזיקה הישראלית]] שגוונה בצלילי [[רוק (מוזיקה)|רוק]], [[מוזיקה מזרחית]] וסגנונות נוספים, ב[[טלוויזיה]] וב[[קולנוע ישראלי|קולנוע הישראלי]], שהחלו לעסוק בזהות הישראלית המגוונת ובהבדלי התרבויות של האוכלוסייה (למשל דרך "[[סרט בורקס|סרטי הבורקס]]"). באותן שנים התפתחה בישראל [[תרבות ישראלית אלטרנטיבית]] מפותחת, בתחומי ה[[מוזיקה]], ה[[מחול]], ה[[קומיקס]], ה[[שירה]], האמנות, ה[[פרינג']] ובתחומים אחרים. ב[[שנות ה-90 של המאה ה-20]], בעקבות הפיכת הטלוויזיה לרב-ערוצית עם כניסת [[hot|הכבלים]], [[ערוץ 2]] וה[[אינטרנט]], התפוררה "מדורת השבט" לטובת גיוון הסגנונות ותחומי העניין התרבותיים.

עם השנים, ממשלת ישראל תומכת פחות ופחות באמנויות. אחוז התמיכה נמוך מהנהוג במדינות המערב ומגיע להרבה פחות מחצי אחוז מהתקציב. 

[[התזמורת הפילהרמונית הישראלית]] מופיעה ברחבי המדינה ולעתים קרובות גם מנגנת בחוץ לארץ. ישראל נחשבת למעצמה בתחום ה[[מחול]] המודרני, עם להקות כמו [[בת שבע (להקה)|בת שבע]] ו[[בת דור]].

הוותיק בתיאטרוני ישראל הוא [[הבימה]], אשר נוסד בשנת [[1917]]. תיאטראות חשובים נוספים הם [[התיאטרון הקאמרי]], [[תיאטרון בית לסין]], [[תיאטרון גשר]] (בעברית וברוסית), [[התיאטרון העירוני חיפה]] ו[[תיאטרון באר שבע]].

בערים [[תל אביב]], [[הרצליה]] ו[[ירושלים]] ישנם [[מוזיאון|מוזיאונים]] לאמנות. [[מוזיאון ישראל]] בירושלים מאכלס בתוכו את [[מגילות ים המלח]] כמו גם אוסף מקיף של אמנות יהודית דתית ואמנות עממית.

העיתונים היומיים הגדולים יוצאים ב[[עברית]] [[ערבית]], [[רוסית]] ו[[אנגלית]]. ישנם עיתונים קטנים יותר ב[[צרפתית]], [[פולנית]], [[יידיש]], [[הונגרית]] ו[[גרמנית]]. כמו כן קיימים מקומונים בערים רבות וכתבי עת לתרבות.

=== שפה ===
{{הפניה לערך מורחב|מדיניות לשונית בישראל}}
[[קובץ:ParkingSign.jpg|שמאל|ממוזער|180px|שילוט תלת-לשוני ב[[ירושלים]]]]

הגיוון הרב באוכלוסיית ישראל מתבטא גם במספר השפות המדוברות בה. בישראל מדוברות כ-30 שפות, רובן בקהילות עולים ומהגרי עבודה. השפה הראשית המשמשת הן לתקשורת רשמית והן לתקשורת יומיומית בין תושבי ישראל היא [[עברית מודרנית]]. זוהי שפה חדשה יחסית, שהתפתחה בקרב יהודים ב[[ארץ ישראל]] ובמזרח [[אירופה]] בסוף המאה ה-19. היא מתבססת על רבדים שונים של העברית העתיקה, בעיקר על ה[[עברית מקראית|עברית המקראית]], אבל גם על ה[[לשון חז"ל|עברית המשנאית]], ועל הספרות העברית של [[ימי הביניים]].

רוב מחדשי השפה העברית היו [[אשכנזים]] דוברי [[יידיש]] או [[שפות סלאביות]], ולפיכך ניכרת בה השפעה חזקה של שפות אלה. המאמץ להפוך את העברית לשפה העיקרית של היישוב היהודי בארץ לפני הקמת המדינה ואחריה, כלל מגבלות שהוטלו על שימוש בשפות זרות, או שפות יהודיות אחרות, ובעיקר יידיש וגרמנית. בתקופת [[מלחמת העולם השנייה]] ואחריה הפך המאבק בשפה הגרמנית לחרם של ממש. המגבלות הוסרו בהדרגה לאחר שהתבררו ממדי [[השואה]] והנזק העצום שנגרם לתרבות היידיש באירופה, וכמו כן עקב מחאות נמרצות מצד עולים חדשים ממזרח אירופה ומ[[ארצות ערב]], שדרשו לשמר את תרבותם הייחודית. במקביל התפשט השימוש בעברית כשפה עיקרית, הן מסיבות אידאולוגיות, והן מסיבות של נוחות - בהיותה שפה משותפת לכל הקהילות הלשוניות בישראל, תהליך שנמשך גם היום ומביא לכך שמספר השפות המדוברות בישראל הולך ופוחת.

עם הקמת המנדט הבריטי בשנות ה-20 הוכרזו שלוש שפות רשמיות: [[אנגלית]], [[ערבית]] ו[[עברית]]. המדיניות של שלטונות המנדט הייתה לפרסם כל הודעה ומסמך רשמיים בשלוש השפות, אך הנוסח האנגלי הוא זה שנחשב מחייב. עם הקמת מדינת ישראל הוכנס תיקון בחוק המבטל את החובה להשתמש בשפה האנגלית ואת העדיפות המשפטית שלה. מבחינה מעשית הפכה העברית לשפה הרשמית העיקרית, בעוד הערבית משמשת כשפה נוספת בחלק מהפרסומים הרשמיים, וכמו כן מותר להשתמש בה בנאומים בכנסת או בפניות לרשויות. בראשית ימי המדינה הוחלט כי לצורכי קשרים דיפלומטיים ייעשה שימוש בשפה הצרפתית. מצב זה השתנה עם התערערות [[יחסי ישראל-צרפת|הברית בין ישראל לצרפת]], והתחזקות [[יחסי ישראל-ארצות הברית|הקשרים עם ארצות הברית]].

[[העלייה מברית המועצות לשעבר בשנות התשעים|העלייה הגדולה מארצות ברית המועצות לשעבר]] ו[[העלייה מאתיופיה]], הביאו לשימוש נרחב גם בשפה ה[[רוסית]] וב[[אמהרית]]. המדיניות החדשה (בשונה מהמדיניות שנהגה בשנותיה הראשונות של המדינה) מעמידה לרשות העולים שירותים שונים בשפת ארץ מוצאם. מצד שני נעשה מאמץ להקנות לעולים את השפה העברית, בעיקר באמצעות אולפנים מיוחדים ללימוד עברית.

מערכת החינוך הישראלית הממלכתית כוללת בתי ספר המלמדים בעברית ובתי ספר המלמדים בערבית. בבתי הספר העבריים נלמדת השפה האנגלית החל מכיתות ג'-ד', והשפה הערבית נלמדת החל מכיתה ז'. בבתי ספר ערביים נלמדת השפה העברית מכיתה ג', והשפה האנגלית מכיתה ד'.

=== ספורט ===
{{הפניה לערך מורחב|ספורט בישראל}}
[[קובץ:Ramat Gan Stadium.jpg|שמאל|ממוזער|220px|[[אצטדיון רמת גן|האצטדיון הלאומי]] ב[[רמת גן]], בו נערכים רוב משחקי [[נבחרת ישראל בכדורגל]]]]
[[קובץ:Galfridman.jpg|ממוזער|220px|[[גל פרידמן]], הישראלי הראשון שזכה במדליית זהב ב[[המשחקים האולימפיים|משחקים האולימפיים]]]]

תקצוב הספורט בישראל נמוך ביחס למקובל במדינות המערב. עם זאת, החל משנות ה-90 חלה התפתחות גדולה בספורט התחרותי בישראל, בעיקר עקב [[העלייה מברית המועצות לשעבר בשנות התשעים|העלייה מברית המועצות]] וכניסתם של משקיעים פרטיים. ישראל משתתפת באופן סדיר ב[[המשחקים האולימפיים|משחקים האולימפיים]] החל משנת [[1952]], אך זכתה במדליה האולימפית הראשונה שלה רק ב[[אולימפיאדת ברצלונה (1992)|אולימפיאדת ברצלונה]] [[1992]] ([[יעל ארד]], [[ג'ודו]]) ובמדליית הזהב האולימפית הראשונה ב[[אולימפיאדת אתונה (2004)|אולימפיאדת אתונה 2004]] ([[גל פרידמן]], [[גלישת רוח]]). מאז 1992, ישראל זכתה במדליה אחת לפחות בכל אחת מ[[המשחקים האולימפיים|אולימפיאדות הקיץ]], ובסה"כ בשבע מדליות אולימפיות.

ענף הספורט הפופולרי ביותר בישראל הוא ה[[כדורגל]]. הישג השיא של [[נבחרת ישראל בכדורגל]] היה זכייה ב[[גביע אסיה בכדורגל 1964]]. מלבד זאת, הנבחרת העפילה פעם אחת לטורניר ה[[מונדיאל]] ([[מונדיאל 1970|מקסיקו 1970]]), אך מאז כשלה בהעפלה לטורניר זה ול[[אליפות אירופה בכדורגל]]{{הערה|הנבחרת התקבלה כחברה ב[[אופ"א]] (התאחדות הכדורגל של [[אירופה]]) בעקבות סילוקה מ[[קונפדרציית הכדורגל של אסיה]]}}. בין ההצלחות הבולטות של הכדורגל הישראלי ניתן למנות את העפלתה הסנסציונית של [[הפועל תל אביב (כדורגל)|הפועל תל אביב]] לרבע גמר [[גביע אופ"א]] בעונת [[2002]]<ref>בדרך לרבע גמר גביע אופ"א הדיחה הפועל תל אביב את [[צ'לסי (כדורגל)|צ'לסי]], [[פארמה]] ו[[לוקומוטיב מוסקבה]] וברבע הגמר ניצחה את [[מילאן (כדורגל)|מילאן]] אך נוצחה במשחק הגומלין והודחה מהמשך המשחקים.</ref> והעפלתה של מכבי חיפה לרבע גמר [[גביע מחזיקות הגביע]] בעונת [[1999]]. בעונת [[2003]] הייתה [[מכבי חיפה (כדורגל)|מכבי חיפה]] לקבוצה הישראלית הראשונה להעפיל לשלב הבתים של [[ליגת האלופות]]<ref>במשחקי הבתים הבקיעה חיפה 12 שערים והביסה את [[אולימפיאקוס (כדורגל)|אולימפיאקוס]] ו[[מנצ'סטר יונייטד]], שתיהן בתוצאה 0-3</ref>. חיפה העפילה פעם נוספת בעונת [[2010]]. שתי קבוצות נוספות שחזרו את ההישג: [[מכבי תל אביב (כדורגל)|מכבי תל אביב]] בעונת [[2005]] ו[[הפועל תל אביב (כדורגל)|הפועל תל אביב]] בעונת [[2011]].

המועדון המעוטר ביותר בארץ הוא [[מכבי תל אביב (כדורגל)|מכבי תל אביב]] (20 אליפויות ו-22 [[גביע המדינה בכדורגל|גביעי מדינה]]). קבוצות מצליחות אחרות הן [[הפועל תל אביב (כדורגל)|הפועל תל אביב]] (13 אליפויות ו-14 גביעים), [[מכבי חיפה (כדורגל)|מכבי חיפה]] (12 אליפויות ו-5 גביעים) ו[[בית"ר ירושלים]] (6 אליפויות ו-7 גביעים).

ב[[כדורסל]] זכתה ישראל להישגים בינלאומיים רבים. היא מיוצגת בהצלחה על ידי [[נבחרת ישראל בכדורסל]], שהישג השיא שלה, היה זכייה במקום השני באליפות אירופה ב-1979, ו[[מכבי תל אביב (כדורסל)|מכבי תל אביב]], שנחשבת לאחד המועדונים הטובים ב[[אירופה]] וזכתה ב-5 [[יורוליג|אליפויות אירופה]], הראשונה ב-[[1977]] והאחרונות שבהן ב-[[2004]] וב-[[2005]]. בנוסף, זכתה [[הפועל ירושלים (כדורסל)|הפועל ירושלים]] ב[[גביע יול"ב]] פעם אחת ([[2004]]).

ההישג הגדול ביותר של ישראל ב[[אתלטיקה]] שייך ל[[אלכסנדר אברבוך]], [[קפיצה במוט|קופץ המוט]] שזכה פעמיים בתואר [[אליפות אירופה באתלטיקה|אלוף אירופה]] (בשנים 2002 ו-2006). אתלטים ישראלים נוספים שזכו בהישגים בינלאומיים בולטים: [[אסתר רוט שחמורוב]] ([[ריצה|ריצות קצרות]]), [[רוגל נחום]] ([[קפיצה משולשת]]), [[קונסטנטין מטוסביץ']] ו[[ניקי פאלי]] ([[קפיצה לגובה]]).

ענף בולט נוסף הוא ה[[טניס]]. [[שחר פאר]], ה[[טניסאי]]ת המובילה בישראל כיום, דורגה בשיאה במקום ה-11 בעולם, כאשר [[אנה סמאשנובה]] הייתה גם היא במקום ה-15 בשיאה. [[דודי סלע]], הטניסאי הגבר המוביל בישראל כיום, דורג בשיאו במקום ה-29 בעולם. בשנות ה-80 בלטו [[עמוס מנסדורף]] ו[[שלמה גליקשטיין]], שמוקמו בשיאם בעשיריה השנייה והשלישית בדירוג העולמי. שחקני הזוגות [[אנדי רם]] ו[[יוני ארליך]] מדורגים במקומות הראשונים בעולם, וזכו ב[[אליפות אוסטרליה הפתוחה]] ב-[[2008]]. כנבחרת הגיעה ישראל לשיאה עת העפילה לחצי גמר [[גביע דיוויס]] לנבחרות ב-[[2009]].

הצלחות נוספות בזירה הבינלאומית היו לישראל ב[[שחייה]], [[ג'ודו]] ו[[ספורט ימי]]. בישראל בולט גם תחום ה[[ספורט אתגרי]]. ענף ה[[שחמט בישראל]] מצליח מאוד למרות התקציבים הזעומים יחסית להם הוא זוכה. בשנת [[2008]] זכתה נבחרת ישראל במדליית כסף ב[[אולימפיאדת השחמט]], ו[[בוריס גלפנד]] ניצח בשנת 2011 בטורניר המועמדים, ויתמודד באפריל-מאי 2012 בדו-קרב על אליפות העולם מול האלוף הנוכחי [[וישוואנתן אנאנד]]. גם תחום [[ספורט נכים|ספורט הנכים]] הוא תחום מפותח בישראל, ונציגיה זוכים במדליות רבות ב[[אולימפיאדת הנכים|אולימפיאדות הנכים]].

== סטטיסטיקה ==
על פי נתוני האו"ם לשנת [[2006]], ישראל נחשבת לאחת המדינות הצפופות ביותר בעולם עם 343 נפש לקמ"ר. בפועל הצפיפות גבוהה יותר, שכן רק 50% משטח ישראל בגבולות הקו הירוק מיושב או מעובד. חלק הארי של השטח הבלתי מיושב הוא מדבר [[הנגב]]. רוב הקרקעות הבלתי מיושבות או הבלתי מעובדות משמשות שטחי אימונים ל[[צה"ל]]. בין המדינות הצפופות יותר מישראל: [[הודו]], [[לבנון]], [[יפן]], [[בלגיה]] ו[[הולנד]].

6% אחוז משטח מדינת ישראל מיוער, ו-27% משטחה הוא חקלאי. מאז שנת [[2005]], העיר הגדולה ביותר היא [[ירושלים]] שבה מתגוררים כעשירית מאוכלוסיית המדינה. בארבע [[ערים בישראל|הערים הגדולות]] במדינה - [[ירושלים]], [[תל אביב]], [[חיפה]] ו[[ראשון לציון]] - מתגוררים למעלה ממיליון וחצי תושבים.

[[תוחלת חיים|תוחלת החיים]] במדינת ישראל הנה אחת הגבוהות בעולם. על פי נתוני האו"ם לשנת [[2006]] ישראל עומדת במקום ה-6 במדד תוחלת החיים לגברים - 78.5 שנים (ביחס לממוצע עולמי של 64.5), ובמקום ה-12 במדד תוחלת החיים לנשים - 82.8 שנים (ביחס לממוצע עולמי של 68.8). תוחלת החיים הכללית בישראל לשני המינים היא 80.7 שנים, המעמידה את ישראל במקום ה-10 בעולם. <ref>[http://www.un.org/esa/population/publications/wpp2006/WPP2006_Highlights_rev.pdf UN World Population Prospects 2006]</ref>

[[תמותת תינוקות|תמותת התינוקות]] בישראל בשנת [[2007]] נמצאה במקום זהה למדינות כמו [[שווייץ]], [[גרמניה]], [[הולנד]], [[דנמרק]] ו[[אוסטריה]], עם 4 תינוקות לאלף לידות, למול [[שבדיה]] בתחתית עם תמותה רק של 2 לאלף לידות, ו[[מצרים]] עם 30 מיתות לאלף לידות<ref>[http://www.cbs.gov.il/shnaton60/st28_03.pdf תוחלת חיים ותמותת תינוקות - 2007], אתר הלמ"ס {{PDF}}</ref>. לפי הנתונים שיעור תמותת התינוקות בציבור הערבי כפול משיעורו בציבור היהודי<ref>[http://www.hayadan.org.il/drop-of-70-percent-in-rates-of-infant-mortality-in-israel-since-1979-0104084/ ירידה של 70% בשיעורי תמותת תינוקות בישראל בשנים 1979 עד 2004], אתר "הידען"</ref>. הבעיה חמורה במיוחד ב[[בדואים בישראל|מגזר הבדואי]], ונובעת מצד אחד מריבוי לידת תינוקות בעלי מומים עקב שיעור גבוה של [[נישואי קרובים]], ומאידך מריחוק ומחסור במרכזי שירותי רפואה מונעת.{{מקור|מה המקור כי נישואי קרובים הם גורם משמעותי? מה מקור להזנחה בשירותי הרפואה המונעת?}}

הגיל החציוני של האוכלוסייה הנו 28.3, ושיעור המבוגרים מעל גיל 65 הינו כ-10% מהאוכלוסייה. שיעור הילדים ובני הנוער באוכלוסיית המדינה גבוה יחסית ועומד על כ-30%, לעומת כ-20% במערב אירופה. האוכלוסיות בעלות שיעור הילדים הגבוה ביותר הן הציבור הערבי-מוסלמי והציבור החרדי. לפי נתוני [[הלמ"ס]] הגיל החציוני לנישואין ראשונים עולה בהתמדה לגברים 26.9 ולנשים 23.9.

על פי [http://www.cbs.gov.il/publications/income_survey04/income_survey_h.htm סקר הכנסות] של [[הלמ"ס]] לשנת [[2004]], הכנסה ממוצעת ברוטו לחודש, עמדה על 11,220 ש"ח למשק בית, ועל 3,363 ש"ח לנפש<ref>[http://www.cbs.gov.il/publications/income_survey04/pdf/t01.pdf אתר הלמ"ס] {{PDF}}</ref>. ההכנסה החציונית ברוטו לחודש עמדה על 8,264 למשק בית<ref>[http://www.cbs.gov.il/publications/income_survey04/pdf/t03.pdf אתר הלמ"ס] {{PDF}}</ref>.

אחוז ההוצאה ל[[חינוך]] יחסית ל[[תמ"ג]] הוא הגבוה בעולם - (8.6%) כמו גם ההוצאה ל[[מו"פ]] שעומדת על 4.3% מהתמ"ג. אף על פי כן, יחסית למספר הילדים, ההשקעה בחינוך לתלמיד נמוכה מאשר במדינות מפותחות רבות. ההוצאה לבריאות בישראל הנה במקום בינוני יחסית למדינות העולם ועומדת על 8.7% מהתמ"ג. מאז [[שנות ה-90 של המאה ה-20]] נרשמת עלייה מתמדת בהוצאות הפרטיות על בריאות ובמקביל ירידה בהשתתפות המדינה בהוצאות האלה. אזרח ישראלי מייצר בממוצע 1.6 ק"ג [[אשפה]] ביום. לפי סקר של האקונומיסט מ-2008 ממוקמת ישראל בפסגת הטבלה העולמית במיחשוב, עם 122.1 מחשבים לכל 100 תושבים.{{הערה|{{TheMarker1|אור הירשאוגה|ישראל היא שיאנית העולם במספר מחשבים לנפש|tmit/article/5334|29 בדצמבר 2008|it}}}}

ישראל במדד ה[[תמ"ג]] לפי נפש הגיעה בשנת [[2008]] בין המקומות ה-26 (על פי [[הבנק העולמי]]) ל-31 (על פי [[קרן המטבע הבינלאומית]]). על פי [[מדד הפיתוח האנושי]] (HDI) לשנת [[2011]] ישראל מדורגת במקום ה-17 בעולם, עם ניקוד של 0.888. במדד ה[[גלובליזציה]] של כתב העת האמריקני [[Foreign Policy]] ישראל דורגה בשנת [[2006]] במקום ה-15 בעולם.<ref>דוד פסיג, צופן עתיד, עמ' 106.</ref>

על פי נתוני [[הבנק העולמי]] לשנת [[2005]], השלטון בישראל מדורג במקום נמוך בפרמטרים של מדינות מפותחות. מבחינת אי יציבות שלטונית, יעילות, שחיתות ממסדית ואיכות אכיפת החוק, ישראל נמצאת בתחתית הטבלה. הבנק העולמי קבע שפרמטרים אלו מסכנים השקעות בישראל ומעלים את פרמיות הסיכון.<ref>{{הארץ|אורה כהן|הבנק העולמי: השלטון בישראל - בין המושחתים בעולם המערבי|608524|4 באוגוסט 2005}}</ref>

בשנת [[2005]] נהרגו בכבישי ישראל 469 אזרחים ב[[תאונות דרכים]]. מדובר בירידה של כ-30% מהשיא של אמצע [[שנות ה-90 של המאה ה-20]] שעמד על למעלה מ-700 הרוגים בשנה, כאשר המגמה הכללית היא ירידה שנתית של כ-4% בממוצע במספר ההרוגים בכל שנה.

== ראו גם ==
{{תקציר פורטל|ישראל}}
{{הפנייה לספר ויקיפדיה|ישראל}}
* [[ערים בישראל]]
* [[:קטגוריה:יישובים בישראל|יישובים בישראל]]
* [[גבולות מדינת ישראל]]
* [[גישות למדינת ישראל]]
{{-}}

== קישורים חיצוניים ==
{{מיזמים|ויקימילון=מדינת ישראל|ויקישיתוף=Category:Israel|שם ויקישיתוף=ישראל|ויקיחדשות=קטגוריה:ישראל|שם ויקיחדשות=ישראל}}
* [http://lib.cet.ac.il/Pages/geography.asp אטלס ישראל - מפות וגרפים בתחומים שונים הקשורים לישראל], אתר [[המרכז לטכנולוגיה חינוכית|מט"ח]]
* [http://www.aboutisrael.co.il המרכז להפצת מידע על ישראל], אתר About Israel
* [http://www.mapi.gov.il/page.php?id=maps/maps מפות טופוגרפיות של ישראל], אתר [[מרכז מיפוי ישראל]]
* [http://www.isracast.com/territories.asp הקלטות היסטוריות של ציוני דרך חשובים בתולדות המדינה], אתר isracast
* [http://www.forum-morim.org/video-moreset/ סרטים היסטוריים ובהם ציוני דרך חשובים בתולדות המדינה], אתר פורום מוריה
* {{אנציקלופדיה ynet|מדינת ישראל|251305-MjUxMzA1Xzg0MDA3Mzg2XzE0ODY4NzIwMAeqeq-FreeYaan}}
* [http://www.peopleil.org אתר אנציקלופדי העוסק בחברה הישראלית]

== הערות שוליים ==
{{הערות שוליים|טורים=כן}}

{{היסטוריה של מדינת ישראל}}
{{מדינות אסיה}}
{{מדינות המזרח התיכון}}
{{מדינות הים התיכון}}
{{טווח שנים בתולדות עם ישראל|התחלה=5708|תאור=מדינת ישראל}}

{{ערך מומלץ}}
{{Link FA|pt}}
{{Link FA|id}}

[[קטגוריה:מדינות העולם]]
[[קטגוריה:מדינות אסיה]]
[[קטגוריה:המזרח הקרוב]]
[[קטגוריה:המזרח התיכון]]
[[קטגוריה:ישראל|*]]

{{Link FA|cs}}
{{Link FA|no}}
{{Link FA|ru}}
{{Link FA|sl}}
{{Link GA|da}}
{{Link GA|de}}
{{Link GA|pl}}
{{Link GA|zh}}

[[en:Israel]]
[[ace:Israel]]
[[af:Israel]]
[[als:Israel]]
[[am:እስራኤል]]
[[an:Israel]]
[[ang:Israhēl]]
[[ar:إسرائيل]]
[[arc:ܐܝܣܪܐܝܠ]]
[[arz:اسرائيل]]
[[ast:Israel]]
[[av:Гlизраил]]
[[az:İsrail]]
[[ba:Израиль]]
[[bar:Israel]]
[[bat-smg:Izraelis]]
[[bcl:Israel]]
[[be:Ізраіль]]
[[be-x-old:Ізраіль]]
[[bg:Израел]]
[[bm:Israil]]
[[bn:ইসরায়েল]]
[[bo:ཨི་སི་ར་ཨེལ།]]
[[bpy:ইসরাইল]]
[[br:Israel]]
[[bs:Izrael]]
[[ca:Israel]]
[[ceb:Israel]]
[[ckb:ئیسرائیل]]
[[co:Israele]]
[[crh:İsrail]]
[[cs:Izrael]]
[[csb:Izrael]]
[[cu:Їꙁдраил҄ь]]
[[cv:Израиль]]
[[cy:Israel]]
[[da:Israel]]
[[de:Israel]]
[[diq:İsrail]]
[[dsb:Israel]]
[[dv:އިސްރާއީލު]]
[[dz:ཨིཛ་རཱེལ་]]
[[el:Ισραήλ]]
[[eo:Israelo]]
[[es:Israel]]
[[et:Iisrael]]
[[eu:Israel]]
[[ext:Israel]]
[[fa:اسرائیل]]
[[fi:Israel]]
[[fiu-vro:Iisrael]]
[[fj:Isireli]]
[[fo:Ísrael]]
[[fr:Israël]]
[[frp:Israyèl]]
[[fy:Israel]]
[[ga:Iosrael]]
[[gan:以色列]]
[[gd:Iosrael]]
[[gl:Israel - ישראל]]
[[gn:Israel]]
[[got:𐌹𐍃𐍂𐌰𐌴𐌻]]
[[gu:ઈઝરાયલ]]
[[gv:Israel]]
[[ha:Isra'ila]]
[[hak:Yî-set-lie̍t]]
[[haw:ʻIseraʻela]]
[[hi:इज़राइल]]
[[hif:Israel]]
[[hr:Izrael]]
[[hsb:Israel]]
[[ht:Izrayèl]]
[[hu:Izrael]]
[[hy:Իսրայել]]
[[ia:Israel]]
[[id:Israel]]
[[ie:Israel]]
[[ig:Israel]]
[[ilo:Israel]]
[[io:Israel]]
[[is:Ísrael]]
[[it:Israele]]
[[ja:イスラエル]]
[[jbo:brogu'e]]
[[jv:Israèl]]
[[ka:ისრაელი]]
[[kab:Israyil]]
[[kbd:Исраэл]]
[[kg:Israel]]
[[kk:Израиль]]
[[kl:Israel]]
[[kn:ಇಸ್ರೇಲ್]]
[[ko:이스라엘]]
[[koi:Исраэль]]
[[ksh:Israel]]
[[ku:Îsrael]]
[[kv:Израиль]]
[[kw:Ysrael]]
[[ky:Израиль]]
[[la:Israel (civitas)]]
[[lad:Medinat Yisrael]]
[[lb:Israel]]
[[li:Israël]]
[[lij:Isræ]]
[[lmo:Israel]]
[[ln:Israel]]
[[lt:Izraelis]]
[[lv:Izraēla]]
[[mdf:Израиль]]
[[mk:Израел]]
[[ml:ഇസ്രയേൽ]]
[[mn:Израйль]]
[[mr:इस्रायल]]
[[ms:Israel]]
[[mwl:Eisrael]]
[[my:အစ္စရေးနိုင်ငံ]]
[[mzn:اسرائیل]]
[[na:Iteraer]]
[[nah:Israel]]
[[nap:Israele]]
[[nds:Israel]]
[[nds-nl:Israël]]
[[nl:Israël]]
[[nn:Israel]]
[[no:Israel]]
[[nov:Israel]]
[[nv:Ízrel Bikéyah]]
[[oc:Israèl]]
[[os:Израиль]]
[[pa:ਇਜ਼ਰਾਈਲ]]
[[pam:Israel]]
[[pap:Israel]]
[[pih:Esrail]]
[[pl:Izrael]]
[[pms:Israel]]
[[pnb:اسرائیل]]
[[ps:اسرائیل]]
[[pt:Israel]]
[[qu:Israyil]]
[[rmy:Israel]]
[[ro:Israel]]
[[roa-tara:Israele]]
[[ru:Израиль]]
[[rue:Ізраіль]]
[[rw:Isirayeli]]
[[sa:इस्रेल]]
[[sah:Исраил]]
[[sc:Israele]]
[[scn:Israeli]]
[[sco:Israel]]
[[se:Israel]]
[[sh:Izrael]]
[[simple:Israel]]
[[sk:Izrael]]
[[sl:Izrael]]
[[sm:Israel]]
[[so:Israaiil]]
[[sq:Izraeli]]
[[sr:Израел]]
[[srn:Israel]]
[[ss:Ka-Israyeli]]
[[stq:Israel]]
[[sv:Israel]]
[[sw:Israel]]
[[szl:Izrael]]
[[ta:இசுரேல்]]
[[te:ఇజ్రాయిల్]]
[[tet:Izraél]]
[[tg:Исроил]]
[[th:ประเทศอิสราเอล]]
[[tk:Ysraýyl]]
[[tl:Israel]]
[[tpi:Isrel]]
[[tr:İsrail]]
[[tt:Исраил]]
[[udm:Израиль]]
[[ug:ئىسرائىلىيە]]
[[uk:Ізраїль]]
[[ur:اسرائیل]]
[[uz:Isroil]]
[[vec:Israełe]]
[[vi:Israel]]
[[vo:Yisraelän]]
[[wa:Israyel (estat)]]
[[war:Israel]]
[[wo:Israayil]]
[[wuu:以色列]]
[[xal:Изралмудин Орн]]
[[yi:ישראל]]
[[yo:Ísráẹ́lì]]
[[zea:Israël]]
[[zh:以色列]]
[[zh-min-nan:Í-sek-lia̍t-kok]]
[[zh-yue:以色列]]