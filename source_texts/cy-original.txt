{| border=1 align=right cellpadding=4 cellspacing=0 width=300 style="margin: 0 0 1em 1em; background: #f9f9f9; border: 1px #aaaaaa solid; border-collapse: collapse; font-size: 95%;"
|-
| style="background:#efefef;" align="center" colspan=2 |
{| border="0" cellpadding="2" cellspacing="0" style="padding-top: 0.5em;"
|-
|+<big>'''Cymru'''<br>('''''Wales''''')</big><br><big>
|-
| align="center" width="170px" | [[Delwedd:Flag of Wales 2.svg|140px|Baner Cymru]]
| align="center" width="170px" | [[Delwedd:Coat of arms of Wales.svg|120px]]
|-
| align="center" width="170px" | <small>([[Baner Cymru|Baner]])</small>
| align="center" width="110px" | <small>([[Rhestr o arfbeisiau hanesyddol Cymru|Arfbais answyddogol]])</small>
|}
|-
| align="center" colspan=2 | <small>''[[Rhestr arwyddeiriau cenedlaethol|Arwyddair]]: Cymru am byth''</small>
|-
| align="center" colspan=2 | <small>''[[Anthem genedlaethol|Anthem]]: [[Hen Wlad Fy Nhadau]]''</small>
|-
| align=center colspan=2 style="background: #ffffff;" | [[Delwedd:Europe location WAL2.png|180px]]
|-
| '''[[Iaith swyddogol|Ieithoedd swyddogol]]'''
| [[Cymraeg]], [[Saesneg]] 
|-
| '''[[Prifddinas]]'''
| [[Caerdydd]]
|-
| '''[[Demograffeg Cymru|Dinas fwyaf]]'''
| [[Caerdydd]]
|-
| '''[[Brenhinoedd a breninesau'r Deyrnas Unedig|Brenhines]]'''||[[Elisabeth II, brenhines y Deyrnas Unedig|Elisabeth II]]
|-
| '''[[Prif Weinidog Cymru|Prif Weinidog]]'''||[[Carwyn Jones|Carwyn Jones AC]]
|-
| '''[[Prif Weinidog y Deyrnas Unedig|Prif Weinidog y DU]]'''||[[David Cameron]] AS
|-
| '''Ysgrifennydd Gwladol'''||[[Cheryl Gillan|Cheryl Gillan AS]]
|-
| '''[[Arwynebedd]]'''||[[1 E10 m²|20,779]] [[km²]]
|-
| '''[[Poblogaeth]]'''<br />&nbsp;- Cyfrifiad [[2001]] <br />&nbsp;- Amcangyfrif [[2004]] <br />&nbsp;- [[Dwysedd poblogaeth|Dwysedd]] ||<br /> 2,903,085<br /> 2.95 miliwn<br /> 140/km²
|-
| '''[[Arian breiniol]]'''
| [[Punt]] (£) (GBP)
|-
| '''[[Cylchfa amser]]'''<br>- Haf:
| [[UTC]]<br>[[Amser Haf Prydain|UTC +1]]
|-
|'''[[Blodyn cenedlaethol]]'''
| [[Cenhinen]], [[Cenhinen Bedr]]
|-
| '''[[Nawddsant]] '''
| [[Dewi Sant]]
|-
|} 
:''Gweler hefyd [[Cymru (gwahaniaethu)]].''
Mae '''Cymru''' (hefyd [[Saesneg]]: ''Wales'') yn wlad [[Celtaidd|Geltaidd]].  Gyda'r [[Alban]], [[Lloegr]], [[Cernyw]] a [[Gogledd Iwerddon]], mae Cymru'n rhan o'r [[Deyrnas Unedig|Deyrnas Unedig]]. Lleolir y wlad yn ne-orllewin [[Prydain Fawr]] yn ffinio â [[Lloegr]] i'r dwyrain, [[Môr Hafren]] a [[Môr Iwerydd]] i'r gogledd a'r gorllewin, a'r [[Dyfrdwy|Ddyfrdwy]] i'r gogledd-ddwyrain. Cymru yw [[tywysogaeth]] fwyaf y byd, ond bellach nid yw'r term "tywysogaeth" yn cael ei defnyddio'n aml i'w disgrifio. [[Cymraeg]] yw iaith frodorol y wlad ond siaredir [[Saesneg]] gan y mwyafrif erbyn heddiw, yn ogystal.

==Geirdarddiad==
Yn wreiddiol defnyddiwyd yr enw "Cymry" i ddisgrifio'r wlad a'r bobl ynddi. Ymddengys y gair yn gyntaf mewn [[cerdd fawl]] i [[Cadwallon ap Cadfan]]<ref>[[Gwyddoniadur Cymru yr Academi Gymreig]], "CADWALLON AP CADFAN", tud. 112.</ref> sydd o bosib yn dyddio o'r seithfed ganrif, a daw o'r gair [[Brythoneg]] ''combrogos'' (lluosog: ''combrogi'') sy'n golygu "cydwladwr". Yn yr unfed ganrif ar bymtheg mabwysiadwyd y sillafiad "Cymru" i ddynodi'r wlad gan neilltuo "[[Cymry]]" ar gyfer y trigolion.<ref>Gwyddoniadur Cymru yr Academi Gymreig, "CYMRU (yr enw)", tud. 239.</ref>

== Hanes ==
{{prif|Hanes Cymru|Cynhanes Cymru}}

Glaniodd [[Iŵl Cesar]] ym Mhrydain ym mis Awst 55 C.C., ond ni lwyddwyd i oresgyn Cymru (a oedd, fel gweddill Prydain, yn diriogaeth [[Celtiaid|Geltaidd]]) am fwy na chanrif wedi hynny. Roedd llwythau Celtaidd Cymru — a oedd, yn ddiwyllianol, yn debyg iawn i'w cymdogion [[Brythoniaid|Brythonaidd]] yn ne Prydain — yn cynnwys y [[Silwriaid]] yn de a'r [[Ordovices]] yn y gogledd. Fe sefydlodd y [[Ymerodraeth Rhufeinig|Rhufeinwyr]] gadwyn o amddiffynfeydd dros dde Cymru, cyn belled â [[Caerfyrddin|Chaerfyrddin]] (''Maridunum''). Mae tystiolaeth iddyn nhw fynd ymhellach i'r gorllewin a chroesi i Iwerddon. Adeiladasant 'gaer y lleng' [[Caerllion]] (''Isca''), lle mae'r [[amffitheatr]] sydd wedi goroesi orau ym Mhrydain. Roedd y Rhufeiniaid hefyd yn brysur yn y gogledd — mae hen chwedl, ''[[Breuddwyd Macsen Wledig]]'', yn dweud i [[Macsen Wledig]], un o ymerawdwyr olaf yr ymerodraeth yn y Gorllewin, briodi Helen ferch pennaeth Cymreig o [[Segontiwm]] ([[Caernarfon]] gyfoes). 

Ni wnaeth yr [[Eingl-Sacsoniaid]] orchfygu Cymru, er iddynt dorri'r cysylltiad rhwng Cymru a'r [[Hen Ogledd]] ar ôl [[Brwydr Caer]] yn [[615]], oherwydd llwyddiannau milwrol y brenhinoedd Cymreig yn ogystal, wrth gwrs, â'r tirwedd a'r hinsawdd. Adeiladodd [[Offa, brenin Mercia]], glawdd mawr o ddaear ar hyd y ffin rhwng ei freniniaeth a gwlad y Cymry. Mae darnau o [[Clawdd Offa|Glawdd Offa]] i'w gweld o hyd heddiw.

Parhaodd Cymru'n wlad Gristnogol ar ôl goresgyn Lloegr gan y tylwythau paganaidd Tiwtonaidd (y Saeson). Fe aeth [[Dewi Sant]] ar bererindod i [[Rhufain|Rufain]] yn y 6ed ganrif, ac fe weithiodd fel esgob yng Nghymru ymhell cyn y cyrhaeddodd Awstin i drosi brenin Caint a dechrau esgobaeth Caergaint. Ond ni wnaeth y Cymry fawr o ymdrech i ledu Cristionogaeth yn Lloegr, efallai oherwydd yr elyniaeth rhwng y ddwy bobl. Roedd brenhinoedd Cymru fel [[Rhodri Mawr]] a [[Llywelyn ap Gruffudd]] yn ddigon cryf neu gyfrwys i gadw eu hannibyniaeth.

[[Delwedd:LlywelynFawr.jpg|150px|bawd|Llywelyn Fawr]]Ar ddiwedd y [[1060au]], daeth y [[Normaniaid]] i Gymru, gan newid gwleidyddiaeth y wlad. Sefydlwyd arglwyddiaethau Normanaidd [[Y Mers]], rhwng Cymru a Lloegr. Bu bron iawn i Gymru gyfan gael ei goresgyn ganddynt ond llwyddodd [[Gruffudd ap Cynan]] ac [[Owain Gwynedd]] i'w hatal, er iddynt ymsefydlu mewn rhannau o'r de ac ardaloedd ar y ffin. Llwyddodd [[Llywelyn Fawr]] i osod seiliau Cymru unedig a chyhoeddwyd ei ŵyr [[Llywelyn ap Gruffudd]] yn [[Tywysog Cymru|Dywysog Cymru]]. Ond parhaodd brenhinoedd Lloegr i ymosod ar Gymru trwy gydol y cyfnod. Ym [[1282]] lladdwyd [[Llywelyn Ein Llyw Olaf]], sef tywysog olaf annibynol Cymru, mewn ysgarmes ger [[Cilmeri]] a chipiodd [[Edward I o Loegr]] ei deyrnas. Adeiladodd Edward res o gestyll mawr i gadw'r Cymry dan reolaeth - [[Castell Rhuddlan|Rhuddlan]], [[Castell Conwy|Conwy]], [[Castell Caernarfon|Caernarfon]], [[Castell Biwmares|Biwmares]], a [[Castell Harlech|Harlech]] ydyw'r cestyll enwocaf.

Cafwyd cyfres o wrthryfeloedd yn erbyn llwyodraeth y Saeson o ddiwedd y [[13eg ganrif]] hyd ddiwedd y [[15fed ganrif]]; gan [[Madog ap Llywelyn]] (1294-96) a [[Llywelyn Bren]] (1316) er enghraifft, ac roedd y Cymry'n disgwyl dychweliad [[Owain Lawgoch]] yn y [[1370au]] i ryddhau'r wlad. Cododd [[Owain Glyndŵr]] mewn gwrthryfel yn [[1400]] a chafodd ei gyhoeddi'n Dywysog Cymru, ond marw allan yn raddol wnaeth y gwrthryfel wrth i frenhinoedd Lloegr ailosod eu hawdurdod yn y wlad.

Am ran helaeth o weddill y [[15fed ganrif]] tynwyd Cymru i mewn i [[Rhyfeloedd y Rhosynnau|Ryfeloedd y Rosynnau]] a welodd y [[Lancastriaid]] a'r [[Iorciaid]] yn ymgiprys am rym yn Lloegr. Ond er gwaethaf yr ansefydlogrwydd, fel yn y ganrif flaenorol, blodeuodd diwylliant Cymru ac yn arbennig y Traddodiad Barddol gyda [[Beirdd yr Uchelwyr]] yn cael nawdd gan yr uchelwyr Cymreig. Un o'r uchelwyr hyn oedd [[Harri Tudur]], nai [[Siasbar Tudur]] a disgynydd i [[Ednyfed Fychan]], [[distain]] [[Llywelyn Fawr]]. Yn [[1485]] glaniodd yn [[Sir Benfro]] gyda byddin o [[Ffrancod]]. Tyrrai nifer o Gymry ato a gorchfygodd [[Rhisiart III o Loegr]] ar [[22 Awst]] [[1485]] ar [[Brwydr Bosworth|Faes Bosworth]]. 

Am gyfnod gwellodd sefyllfa'r Cymry. Diddymwyd y deddfau penyd a osodwyd ar y Cymry gan y Saeson ar ddechrau'r ganrif. Dan ei fab [[Harri VIII, brenin Lloegr|Harri VIII]] cyflwynwyd y [[Y Deddfau Uno 1536 a 1543|Deddfau Uno]] a roddodd Cymru yn yr un system cyfreithiol a gweinyddol â Lloegr ond a waharddodd yr iaith [[Gymraeg]] o fywyd cyhoeddus y wlad. Ar yr un pryd newidiodd Cymru mewn cenhedlaeth neu ddwy o fod yn wlad [[Eglwys Gatholig|Gatholig]] i fod yn wlad [[Protestaniaeth|Brostestanaidd]]. Gwelwyd hefyd adfywiad llenyddol - cyfnod y [[Dadeni Dysg]] a'r [[Beibl]] [[Cymraeg]] - ond troes y bonedd fwyfwy Seisnigaidd a thyfai bwlch rhwng arweinwyr cymdeithas a'r werin. Un canlyniad o hynny oedd y mudiadau crefyddol [[Ymneilltuaeth|ymneilltuol]] a ymledai'n gyflym yn ystod y [[Yr Ail Ganrif ar Bymtheg yng Nghymru|17eg ganrif]] a'r [[Y Ddeunawfed Ganrif yng Nghymru|18fed]]. Dechreuodd Cymru droi'n wlad ddiwydiannol yn ogystal ac erbyn diwedd y 18fed ganrif a dechrau'r [[Y Bedwaredd Ganrif ar Bymtheg yng Nghymru|19eg ganrif]] roedd trefi diwydiannol, chwareli a phyllau glo yn nodwedd amlwg ar fywyd y wlad. Tyfodd [[llythrenedd]] ac ymledai'r [[Y Wasg Gymraeg|wasg Gymraeg]]. Cynyddai'r galw am [[Datgysylltu'r Eglwys Anglicanaidd yng Nghymru]] ac am [[hunanlywodraeth]] ac erbyn diwedd y 19eg ganrif roedd mudiad [[Cymru Fydd]] ar ei anterth.

Cymysg fu ffawd y genedl yn ystod y [[Yr Ugeinfed Ganrif yng Nghymru|20fed ganrif]]. Ond er gwaethaf [[y Rhyfel Byd Cyntaf]], [[Dirwasgiad Mawr]] y [[1930au]], [[yr Ail Ryfel Byd]] a'r dirywiad ieithyddol yn y [[1970au]] a'r [[1980au]], mae Cymru heddiw'n meddu [[Cynulliad Cenedlaethol Cymru|Cynulliad Cenedlaethol]] ac ymddengys fod yr iaith [[Gymraeg]] yn wynebu dyfodol mwy gobeithiol nag a ddychmygid genhedlaeth yn ôl er mai dim ond oddeutu 18% o'r Cymry sy'n siarad Cymraeg.
== Israniadau Cymru ==
{{prif|Rhanbarthau Cymru|Llywodraeth leol yng Nghymru}}
{{eginyn-adran}}
{{Map ardaloedd Cymru}}

== Gwleidyddiaeth ==
{{prif|Gwleidyddiaeth Cymru|Llywodraeth Cymru}}
[[Delwedd:Arwyddlun CCC.png|bawd|Logo Cynulliad Cenedlaethol Cymru]]
[[Delwedd:Llywodraeth.jpg|bawd|Logo Llywodraeth Cynulliad Cymru]]

Rheolid Cymru yn wreiddiol gan frenhinoedd neu dywysogion Cymreig annibynnol neu led-annibynnol megis [[Rhodri Mawr]], [[Llywelyn Fawr]], a'i ŵyr [[Llywelyn ein Llyw Olaf]], a fabwysiadodd y teitl [[Tywysog Cymru]] ym [[1258]]: cydnabuwyd hyn gan Frenin Lloegr ym [[1277]] yn unol â [[Cytundeb Aberconwy|Chytundeb Aberconwy]]. Ar ôl goresgyn [[Tywysogaeth Cymru|tywysogaeth Llywelyn]] gan [[Edward I o Loegr]], mynegwyd y dyhead am annibyniaeth i Gymru yn y [[14eg ganrif]] gan nifer o wrthryfeloedd bychain. Y gwrthrhyfel mwyaf oedd gwrthryfel [[Owain Glyndŵr]] a ddechreuodd ym [[1400]]. Curodd gwŷr Glyndŵr lu Seisnig ger [[Pumlumon]] ym [[1401]]. Cafodd Glyndŵr ei gyhoeddi yn Dywysog Cymru ag edrychodd am gymorth gan y [[Ffrainc|Ffrancwyr]], ond erbyn [[1409]] roedd gafael y lluoedd Seisnig ar y wlad yn rhy gryf a dirwynodd y gwrthryfel i ben.

Roedd gweddill y [[15fed ganrif]] yn bur ansefydlog hefyd. Ochrai'r rhan fwyaf o'r Cymry â phlaid y [[Lancastriaid]] yn ystod [[Rhyfeloedd y Rhosynnau]]. Uchafbwynt y rhyfeloedd hynny oedd buddugoliaeth [[Harri VII o Loegr|Harri Tudur]] ym [[Brwydr Bosworth|Mrwydr Bosworth]] yn [[1485]]; diolch i'r cymorth a gafodd gan y Cymry a heidiai i'w gefnogi pan laniodd yn Sir Benfro, trechodd Harri y brenin [[Rhisiart III o Loegr|Rhisiart III]] a chipiodd goron Lloegr gan gychwyn [[Cyfnod y Tuduriaid yng Nghymru|cyfnod y Tuduriaid]].

Yn ystod terynasiad [[Harri VIII o Loegr]], ychwanegwyd chwech sir newydd at y rhai a fodolai eisoes ar diriogaeth yr hen Dywysogaeth gan [[Deddf Uno 1536|Ddeddf Uno 1536]] trwy roi statws sirol i arglwyddiaethau [[Sir Benfro|Penfro]] a [[Sir Forgannwg|Morgannwg]] a chreu pedair sir newydd, sef [[Sir Frycheiniog|Brycheiniog]], [[Sir Faesyfed|Maesyfed]], [[Sir Drefaldwyn|Trefaldwyn]] a [[Sir Ddinbych|Dinbych]],  a gwnaethpwyd deddfau Lloegr yn ddeddfau gwlad yng Nghymru. Yng [[Gwent|Ngwent]], creuwyd sir newydd [[Sir Fynwy|Mynwy]] yn y de-ddwyrain ond rhoddwyd y sir yn rhan o gylchdaith llysoedd San Steffan ac felly cafwyd yr ymadrodd cyfreithiol "Cymru a Sir Fynwy", anomali a barhaodd hyd yr 20fed ganrif er na fu'r sir newydd yn rhan o Loegr fel y cyfryw.

Mae aelodau'r [[Cynulliad Cenedlaethol Cymru|Cynulliad Cenedlaethol]], a grëwyd ym 1998 ac sy'n cyfarfod yng [[Caerdydd|Nghaerdydd]], yn gael eu hethol gan y Cymry. Tywysog Cymru yw'r teitl y mae brenin neu frenhines Prydain yn arfer rhoi i'w mab hynaf (ond nid yn ddieithriad), ond nid yw'r tywysog ei hun yn byw yng Nghymru nac yn cymryd rhan yn ei llywodraeth. Y Tywysog Siarl yw'r Tywysog Cymru Seisnig cyntaf i fedru siarad tipyn bach o [[Gymraeg]].

== Daearyddiaeth ==
{{prif|Daearyddiaeth Cymru}}

[[Delwedd:Wales from space.jpg|200px|bawd|Cymru a rhan o Loegr o'r gofod]]

Crewyd patrwm o 13 o siroedd yng Nghymru ar ôl Deddf Uno 1536: [[Sir Fôn]], [[Sir Frycheiniog]], [[Sir Gaernarfon]], [[Sir Aberteifi]], [[Sir Gaerfyrddin]], [[Sir Ddinbych]], [[Sir y Fflint]], [[Sir Forgannwg]], [[Sir Feirionnydd]], [[Sir Drefaldwyn]], [[Sir Benfro]], [[Sir Faesyfed]], a [[Sir Fynwy]].  Y rhain ydyw siroedd hanesyddol Cymru. O dan Ddeddf Llywodraeth Leol 1888, crëwyd siroedd gweinyddol oedd wedi ei seilio ar y siroedd traddodiadol, ond nid oeddynt yn union yr un fath.  Yn ad-drefnu llywodraeth leol [[1974]] crewyd wyth sir gedwedig: [[Clwyd]], [[Dyfed]], [[Gwent]], [[Gwynedd]], [[Powys]], [[Morgannwg Ganol]], [[De Morgannwg]] a [[Gorllewin Morgannwg]]. Erbyn hyn y rhain yw enwau siroedd seremonïol Cymru.  Yn 1996 crewyd 22 o awdurdodau lleol i gymryd lle'r wyth sir gedwedig, a'u henwau yn cynnwys rhai o enwau'r 13 sir hanesyddol a rhai o'r wyth sir gedwedig, a'r ffiniau yn wahanol weithiau. Mae rhai o'r trefi mawrion yn awdurdodau unedol eu hunain e.e. [[Caerdydd]], [[Abertawe (sir)|Abertawe]], [[Wrecsam (sir)|Wrecsam]].

Mae tri [[Parc Cenedlaethol|Pharc Cenedlaethol]] yng Nghymru: [[Parc Cenedlaethol Bannau Brycheiniog]], [[Parc Cenedlaethol Eryri]] a [[Parc Cenedlaethol Arfordir Penfro|Pharc Cenedlaethol Arfordir Penfro]]. Dyfarnwyd i'r cestyll [[Castell Biwmares|Biwmares]], [[Castell Harlech|Harlech]], [[Castell Caernarfon|Caernarfon]], a [[Castell Conwy|Chonwy]], ym [[1986]], ac i  ardal ddiwydiannol [[Blaenafon]] ym [[2000]], statws [[Treftadaeth Byd]] [[UNESCO]] .

Gweler hefyd: [[Rhestr moroedd, baeau a phentiroedd Cymru]], [[Rhestr ynysoedd Cymru]], [[Rhestr mynyddoedd Cymru]], [[Rhestr llynnoedd Cymru]], [[Rhestr afonydd Cymru]], [[Cronfeydd Cymru]].

== Economi ==
{{prif|Economi Cymru}}

Mae rhannau o Gymru yn ddiwydiannol ers y 18fed ganrif. 
Mae [[glo]], [[copr]], [[llechi]], ac [[aur]] wedi cael eu cloddio yng Nghymru. Roedd y gweithiau [[haearn]] ac [[tun|alcam]] a'r pyllau glo wedi denu miloedd o fewnfudwyr i'r wlad yn ystod y 19fed canrif, yn enwedig i gymoedd de Cymru. Bu'r mewnfudwyr hyn, y rhan fwyaf ohonynt o [[Lloegr|Loegr]] neu [[Iwerddon]], yn allweddol yn y newid iaith a sbardunwyd yn y De-Ddwyrain yr adeg hon, o'r Gymraeg i'r Saesneg.

== Demograffeg ==
{{prif|Demograffeg Cymru}}
'''Cyfrifiad 2001'''
*Poblogaeth: 2,903,085,  Gwryw: 1,403,782   Benyw: 1,499,303
*amcangyfrif canol 2005 (Swyddfa Ystadegau Cenedlaethol): 2,958,000

=== Lle geni ===
*Canran y boblogaeth ganwyd yn:
**Cymru:                 75.39%
**Lloegr:                20.32%
**Yr Alban:               0.84%
**Gogledd Iwerddon:       0.27%
**Gweriniaeth Iwerddon:   0.44%

=== Grwpiau ethnig ===
**Croenwyn: Prydeining:   95.99%
**Croenwyn: Gwyddelig:     0.61%
**Croenwyn: eraill:        1.28%
**Cymysg: croenwyn a croendu 0.29%
**Cymysg: croenwyn ac asiaidd 0.17%
**Cymysg: eraill:          0.15%
**Asiaidd:
***Indiaidd:               0.28%
***Pacistanaidd:           0.29%
***Bangladeshaidd:         0.19%
***Asiaidd eraill:         0.12%
**Croendu:                 0.25%
**Tseiniaidd:              0.40%
**Canran y boblogaeth yn cydnabod eu hunain fel ''[[Cymry]]'': 14.39% (Doedd ffurflen y cyfrifiad ddim yn gofyn y cwestiwn hwn ac fe fu llawer o gwyno am hynny. Felly dyma'r canran o bobl a wnaeth ysgrifennu'r wybodaeth hon ar y ffurflen er nad oedd disgwyl iddynt wneud hynny.)

=== Crefyddau ===
**Cristnogol: 71.9%
**Bwdism:      0.19%
**Hindw:       0.19%
**Iddewig:     0.08%
**Moslemaidd:  0.75%
**Sîcaidd:     0.07%
**Crefyddau eraill: 0.24%
**Dim crefydd: 18.54%
**Dim yn dweud: 8.06%

=== Oed y boblogaeth ===
**0-4: 167,903
**5-7: 108,149
**8-9: 77,176
**10-14: 195,976
**15: 37,951
**16-17: 75,234
**18-19: 71,519
**20-24: 169,493
**25-29: 166,348
**30-44: 605,962
**45-59: 569,676
**60-64: 152,924
**65-74: 264,191
**75-84: 182,202
**85-89: 38,977
**90+: 19,404
=== Gwybodaeth o'r Gymraeg: ===
*Canran y boblogaeth 3 blwydd oed neu hŷn:
** yn deall Cymraeg yn unig: 4.93%
** yn siarad Cymraeg, ond ddim yn ysgrifennu na darllen Cymraeg: 2.83%
** yn siarad a darllen Cymraeg, ond ddim yn ysgrifennu Cymraeg: 1.37%
** yn siarad, darllen, ac ysgrifennu Cymraeg: 16.32%
** gyda rhyw gyfuniad o'r sgiliau hyn : 2.98%
** heb wybodaeth o'r iaith Gymraeg: 71.57%
''(pryd?)''

== Diwylliant ==
{{prif|Diwylliant Cymru}}
{{eginyn-adran}}

== Arwyddluniau Cenedlaethol ==

Defnyddir pob un o'r canlynol fel arwyddluniau swyddogol neu answyddogol o'r genedl Gymreig:
*[[Baner Cymru]] (Y Ddraig Goch)
*[[Y Ddraig Goch]] 
*[[Cenhinen]] 
*[[Cenhinen Bedr]] 
*[[Baner Dewi Sant]]
*[[Rhestr baneri Cymru]]

==Cyfeiriadau==
{{cyfeiriadau}}

== Cysylltiad allanol ==
*[http://www.cymru.gov.uk/ Cynulliad Cenedlaethol Cymru]

== Gweler hefyd ==
* [[Cymraeg]]

{{Porth|Cymru}}
{{Cymru}}
{{Celtaidd}}
{{Siroedd Cymru}}
{{Y Deyrnas Unedig}}

[[Categori:Cymru| ]]

{{Cyswllt erthygl ddethol|eu}}

[[af:Wallis]]
[[als:Wales]]
[[an:Galas]]
[[ang:Wēalas]]
[[ar:ويلز]]
[[arz:ويلز]]
[[ast:Gales]]
[[az:Uels]]
[[bar:Wales]]
[[bat-smg:Velsos]]
[[be:Уэльс]]
[[be-x-old:Ўэйлз]]
[[bg:Уелс]]
[[bn:ওয়েল্‌স্‌]]
[[br:Kembre]]
[[bs:Vels]]
[[ca:Gal·les]]
[[cs:Wales]]
[[csb:Walijô]]
[[cv:Уэльс]]
[[da:Wales]]
[[de:Wales]]
[[dsb:Wales]]
[[el:Ουαλία]]
[[en:Wales]]
[[eo:Kimrio]]
[[es:Gales]]
[[et:Wales]]
[[eu:Gales]]
[[ext:Galis]]
[[fa:ولز]]
[[fi:Wales]]
[[fo:Wales]]
[[fr:Pays de Galles]]
[[fy:Wales]]
[[ga:An Bhreatain Bheag]]
[[gd:A' Chuimrigh]]
[[gl:Gales - Cymru]]
[[gv:Bretyn]]
[[he:ויילס]]
[[hi:वेल्स]]
[[hr:Wales]]
[[hsb:Waliziska]]
[[ht:Gal]]
[[hu:Wales]]
[[hy:Ուելս]]
[[ia:Galles]]
[[id:Wales]]
[[ilo:Gales]]
[[io:Wals]]
[[is:Wales]]
[[it:Galles]]
[[ja:ウェールズ]]
[[jv:Wales]]
[[ka:უელსი]]
[[kaa:Wels]]
[[km:វ៉ែល]]
[[kn:ವೇಲ್ಸ್]]
[[ko:웨일스]]
[[ku:Wales]]
[[kw:Kembra]]
[[la:Cambria]]
[[lb:Wales]]
[[li:Wales]]
[[lij:Galles]]
[[lmo:Galess]]
[[ln:Ekólo Wali]]
[[lt:Velsas]]
[[lv:Velsa]]
[[mi:Wēra]]
[[mk:Велс]]
[[mn:Уэльс]]
[[mr:वेल्स]]
[[ms:Wales]]
[[my:ဝေလနိုင်ငံ]]
[[nah:Wales]]
[[nds:Wales]]
[[nds-nl:Kumrië]]
[[nl:Wales]]
[[nn:Wales]]
[[no:Wales]]
[[nov:Wales]]
[[nrm:Galles]]
[[oc:País de Galas]]
[[os:Уэльс]]
[[pl:Walia]]
[[pms:Gàles]]
[[pnb:ویلز]]
[[pt:País de Gales]]
[[qu:Kamri]]
[[rm:Valisa]]
[[ro:Țara Galilor]]
[[roa-rup:Wales]]
[[ru:Уэльс]]
[[sc:Galles]]
[[scn:Galles]]
[[sco:Wales]]
[[sh:Wales]]
[[simple:Wales]]
[[sk:Wales]]
[[sl:Wales]]
[[so:Waalis]]
[[sq:Uellsi]]
[[sr:Велс]]
[[stq:Wales]]
[[su:Wales]]
[[sv:Wales]]
[[sw:Welisi]]
[[szl:Walijo]]
[[ta:வேல்ஸ்]]
[[te:వేల్స్]]
[[tet:Gales]]
[[tg:Уелс]]
[[th:เวลส์]]
[[tl:Wales]]
[[tpi:Wels]]
[[tr:Galler]]
[[ug:Wélsh]]
[[uk:Уельс]]
[[ur:ویلز]]
[[vec:Gàłes]]
[[vi:Wales]]
[[vls:Wales]]
[[war:Wales]]
[[xal:Вэлшин Таңһч]]
[[yi:וויילס]]
[[yo:Welsi]]
[[zea:Wales]]
[[zh:威爾士]]
[[zh-min-nan:Cymru]]
[[zh-yue:威爾斯]]