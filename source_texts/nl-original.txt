{{Zie dp}}
{{Infobox land plus
| officiële landstalen = Nederland {{ NL-vlag}} frysk {{FR-vlag}}
| naaminlandstaal = Nederland {{NL-vlag}} 
| vlag            = [[Bestand:Flag of the Netherlands.svg|rand|125px|Vlag van Nederland]]
| vlagartikel     = Vlag van Nederland
| wapen           = [[Bestand:Coat of arms of the Netherlands - 02.svg|100px|Wapen van het Koninkrijk der Nederlanden]]
| wapenartikel    = Wapen van het Koninkrijk der Nederlanden
| motto           = ''[[Je maintiendrai]]''<br />([[Nederlands]]: ''Ik zal handhaven'')
| locatiekaart    = EU-Netherlands.svg
| talen           = [[Nederlands]]<ref>Naast het [[Nederlands]] zijn in [[Friesland]] het [[Westerlauwers Fries|Fries]], in Bonaire het [[papiaments]] en in Saba and Sint Eustatius het Engels ook een bestuurstaal.</br>{{citeer web|url=http://wetten.overheid.nl/BWBR0028063/geldigheidsdatum_05-01-2011|titel=Invoeringswet openbare lichamen Bonaire, Sint Eustatius en Saba|uitgever=wetten.nl}}</ref>
| landstaal       = [[Nederlands]] {{NL-vlag}} [[frysk]]of [[fries]] {{FR-vlaf}}
| hoofdstad       = [[Amsterdam]]<ref>De regering zetelt in [[Den Haag]].</ref>
| religie         = ''<small>([[Religie in Nederland|lees verder]])</small>'':<br />29%&nbsp;[[Rooms-katholieke Kerk|rooms-katholiek]],<br />9%&nbsp;[[Nederlandse Hervormde Kerk|hervormd]],<br />6%&nbsp;[[Protestantse Kerk in Nederland|PKN]],<br />4%&nbsp;[[gereformeerd]],<br />4%&nbsp;[[islam]]itisch,<br />6%&nbsp;overige<br />42%&nbsp;geen [[Religie|gezindte]]<ref name="CBS Religie">[[Centraal Bureau voor de Statistiek]] (2009): [http://www.cbs.nl/NR/rdonlyres/953535E3-9D25-4C28-A70D-7A4AEEA76E27/0/2008e16pub.pdf ''Religie aan het begin van de 21ste eeuw''], p. 3. Den Haag/Heerlen. Het CBS stelt dat hoewel het overgrote deel van de hervormde en gereformeerde kerkverbanden op zijn gegaan in de PKN, nog maar een op de drie protestanten zich blijkbaar identificeert met de PKN dan wel zich ervan bewust is tot de PKN te behoren.</ref>
| regeringsvorm   = [[Constitutionele monarchie]] - [[parlementaire democratie]]
| staatshoofd     = [[Beatrix der Nederlanden|Koningin Beatrix]]
| regeringsleider = [[Mark Rutte]]
| pctwater        = 18,41
| munteenheid     = [[Euro]] (in [[Europees Nederland]])
| valutacode      = EUR
| munteenheid2    = [[Amerikaanse dollar]] (in [[Caribisch Nederland]])<ref>De Amerikaanse dollar is sinds januari 2011 [http://www.bes.dnb.nl wettig betaalmiddel] in Bonaire, Saba en Sint Eustatius en vervangt de Antilliaanse gulden</ref>
| valutacode2     = USD
| tijdzone        = [[UTC+1|+1]] (zomer [[UTC+2|+2]]) <br/> [[UTC-4|-4]] (in [[Caribisch Nederland]])
| volkslied       = [[Wilhelmus]]
| feestdag        = [[30 april]] <small>([[koninginnedag]])</small><br />[[5 mei]] <small>([[bevrijdingsdag]])</small>
| tld             = nl
| landcode        = NLD
| tel             = 31
| Ontstaan        = '''1830''' ([[Belgische Revolutie]])
| Voor1           = Verenigd Koninkrijk der Nederlanden
| Vlag_Voor1      = Flag of the Netherlands.svg
| CIAkaart        = Map of the Netherlands nl.png
| portaal         = Nederland
| a-z             = Nederland
}}{{Gesproken Wikipedia klein_2|Nl-Nederland1-article.ogg|Nl-Nederland2-article.ogg|21635983}}

'''Nederland''' is een land dat deel uitmaakt van het [[Koninkrijk der Nederlanden]].<ref>Het Koninkrijk omvat ook landen in het Caraïbisch gebied, [[Aruba]], [[Curaçao]] en [[Sint Maarten (land)|Sint Maarten]].</ref> Het wordt in het westen en noorden begrensd door de [[Noordzee]], langs de oostgrens door [[Duitsland]] en in het zuiden door [[België]]. De [[hoofdstad van Nederland]] is [[Amsterdam]], de [[regeringszetel]] is [[Den Haag]]. De [[Caribisch Nederland|Caribische]] eilanden [[Bonaire]], [[Sint Eustatius]] en [[Saba]] maken als [[Caribisch Nederland|bijzondere gemeenten]] deel uit van het land.

Nederland heeft een inwonertal van {{statsland-schattingkort}}<ref>[http://www.cbs.nl/nl-NL/menu/themas/bevolking/cijfers/extra/bevolkingsteller.htm Inwonertal actueel] CBS</ref> en met een oppervlakte van 41.526&nbsp;km² een hoge [[bevolkingsdichtheid]] van {{statsland-dichtheid}}. Ruim 18% van het oppervlak bestaat uit water en een groot deel van het land en de bevolking bevindt zich onder zeeniveau. Het land wordt beschermd tegen het water door middel van een systeem van [[dijk (waterkering)|dijken]] en waterwerken. Door landwinning zijn [[polder]]s gecreëerd. Bestuurlijk is het land verdeeld in [[Provincies van Nederland|twaalf provincies]].

Nederland werd onafhankelijk tijdens de [[Tachtigjarige Oorlog]] (1568-1648), waarin de gezamenlijke Noordelijke en [[Zuidelijke Nederlanden]] tegen [[Spanje|Spaanse]] overheersing in opstand kwamen. In 1579 vormden de Noordelijke Nederlanden de [[Unie van Utrecht (1579)|Unie van Utrecht]], waarmee een nieuwe politieke entiteit ontstond. Met de [[Plakkaat van Verlatinghe|Acte van Verlatinghe]] van 1581 werd door de gewesten van die Unie de onafhankelijkheid van [[Republiek der Zeven Verenigde Nederlanden]] uitgeroepen, die rond 1609, bij het begin van het [[Twaalfjarig Bestand]] internationale erkenning kreeg en na afloop van de Tachtigjarige Oorlog in 1648 ook van Spanje bij de [[Vrede van Münster]]. Vanaf de Franse tijd (1795-1813) ontwikkelde Nederland zich tot een [[natiestaat]], aanvankelijk als [[Verenigd Koninkrijk der Nederlanden]] in 1815, dat door de [[Belgische Revolutie]] in 1830 echter uiteenviel. Tegenwoordig is Nederland een van de meest ontwikkelde landen als [[Lijst van landen naar bbp per hoofd van de bevolking|'s werelds zevende economie]] naar [[bruto binnenlands product|bbp]] per hoofd van de bevolking (2009). Het bezet ook die plaats in de [[index van de menselijke ontwikkeling]] (2009). De Nederlandse economie steunt vooral op de [[dienstensector]] en de [[internationale handel]], met name op de doorvoer van goederen naar [[Duitsland]].

Nederland is sinds [[1848]] een [[parlementaire democratie]] onder een [[constitutionele monarchie]], een [[staatsvorm]] waarbij de macht gedeeld wordt door de [[Koning der Nederlanden|koning(in)]], de ministers en het [[Staten-Generaal van het Koninkrijk der Nederlanden|parlement]]. Nederland was medeoprichter van onder meer de [[Europese Unie|EU]], de [[Noord-Atlantische Verdragsorganisatie|NAVO]] en de [[Wereldhandelsorganisatie]]. Met [[België]] en [[Luxemburg (land)|Luxemburg]] vormt het de [[Benelux]]. [[Den Haag]] speelt een internationale rol op juridisch gebied, als locatie voor vier internationale tribunalen en [[Europol]].

== Naam ==
{{Zie ook|Zie ook [[Benamingen van de Lage Landen]] en [[Benamingen van Nederland]].}}

In de [[Bourgondische tijd]] werden de [[Lage Landen]] aangeduid vanuit het oogpunt van de hertog, die meestal in [[Vlaanderen]] of [[Hertogdom Brabant|Brabant]] verbleef: ''les pays de par deça'', 'de landen van herwaarts over'. Dat wilde niet veel meer zeggen dan 'deze landen hier, direct om ons heen'. Dit in tegenstelling tot ''les pays de par delà'', 'de landen van derwaarts over, de landen daar', namelijk het eigenlijke Bourgondië. Ook werd de benaming 'de lage landen (bij de zee)' gebruikt.

In de [[vijftiende eeuw]] kwam de naam "Nederlanden" in gebruik. In tegenstelling tot onder meer '[[Frankrijk]]' en '[[Engeland]]' had deze geen etnische oorsprong, maar was het aanvankelijk een aardrijkskundige term, die slechts het onderscheid aanduidde met een hoger gelegen gebied. Samengestelde namen met ''Nieder-'' werden op allerlei plaatsen in het Duitse taalgebied gebruikt. ''Niderlant'' was in de late middeleeuwen het gebied tussen [[Maas]] en [[Rijn]], het nu Duitse [[Nederrijn (Duitse regio)|Nederrijngebied]] daarbij inbegrepen. Het gebied dat als ''Oberland'' gedacht was begon dan ongeveer bij het hoger liggende [[Keulen]]. <br />Bij uitbreiding kon het begrip ook toepasbaar worden op de [[Rivierdelta|delta]] van [[Schelde (rivier)|Schelde]], Maas en Rijn, waarbij het in de meervoudsvorm optrad. Door het grote belang van de Lage landen werd de benaming steeds meer specifiek voor dit gebied gehanteerd. Vanaf ongeveer [[1490]] werden hiermee ook de Bourgondisch-Habsburgse gewesten aangeduid. Naast "Vlaanderen" was "de Nederlanden" vanaf halverwege de zestiende eeuw waarschijnlijk de meest gebruikte naam. In het Frans was dit ''Pays-Bas'', in het Italiaans ''Paesi Bassi'' en in het Duits ''Niederlande''. In het Nederlands werd zowel het enkel- als het meervoud gebruikt, terwijl in het Frans en Engels (''Pays Bas/Low Countries'') uitsluitend het meervoud gebruikt werd.  

In [[1570]] gebruikte de cartograaf [[Ortelius]] de benaming ''Neder-Germanië'' (Neder-Duitsland). De [[Renaissance-humanisme|humanisten]] grepen terug op de naam ''[[Gallia Belgica|Belgica]]'', ontleend aan [[Julius Caesar]]. Na de [[Nederlandse Opstand|Opstand]] bleven de benamingen ''Belgium'' en ''Nederlandt'' in gebruik voor zowel de Nederlanden als geheel als voor de beide afzonderlijke staten. De kolonie [[Nieuw-Nederland]] (Engels: ''New Netherland'') heette in het Latijn: ''Nova Belgica'' of ''Novum Belgium''. Voor de [[Spaanse Nederlanden|Spaanse]] en later de [[Oostenrijkse Nederlanden]] werd ook wel ''Belgium Regium'' gebruikt, terwijl met ''Belgium Foederatum'' wel de [[Republiek der Zeven Verenigde Nederlanden|Republiek der Verenigde Provinciën]] werd aangeduid. Voor de Republiek werd in het buitenland steeds meer "Holland" als [[pars pro toto]] gebruikt, zoals eerder "Vlaanderen" voor de Nederlanden. Nederland werd nog in de [[Franse tijd in Nederland|Franse tijd]] en ook onder koning [[Willem I der Nederlanden|Willem I]] vertaald in het Frans als ''Belgique''. In de Franse tijd waren de officiële namen eerst de [[Bataafse Republiek]], daarna het [[Bataafs Gemenebest]] en voor de invoeging in het Franse keizerrijk het [[Koninkrijk Holland]].

== Geografisch overzicht ==
{{Zie hoofdartikel|Geografie van Nederland}}
[[Bestand:NederlandvolgensNAP.PNG|thumb|300px|Nederland zonder [[Dijk (waterkering)|dijken]]. Ongeveer 27% van de oppervlakte van Nederland, waaronder grote delen van het dichtbevolkte en economisch belangrijke westen, ligt beneden [[Normaal Amsterdams Peil|NAP]].]]
[[Bestand:Oosterscheldekering lucht 2.JPG|thumb|300px|De [[Oosterscheldekering]], die de [[Oosterschelde]] afsluit, gezien uit de lucht. In het midden ligt het kunstmatige eiland [[Neeltje Jans]]. Deze [[stormvloedkering]] is onderdeel van de [[Deltawerken]].]]
Nederland ligt in het noordwesten van [[Europa (werelddeel)|Europa]] en wordt begrensd door de [[Noordzee]], [[Duitsland]] en [[België]]. De lengte van de [[Rijksgrens van Nederland|landsgrens]] bedraagt 1027&nbsp;km, terwijl de [[kustlijn]] 451&nbsp;km lang is.

=== Water ===
{{Zie hoofdartikel|waterstaat in Nederland}}

Nederland wordt zowel in het noorden als westen omringd door de [[Noordzee]]. In het noorden wordt een [[duin]]enrij gevormd door de [[Waddeneilanden]], een serie [[barrière-eiland]]en waarachter zich de ondiepe [[Waddenzee]] bevindt. Middenin het land ligt het [[IJsselmeer]], de voormalige [[Zuiderzee (water)|Zuiderzee]], een grote binnenzee die sinds de voltooiing van de [[Afsluitdijk]] in 1932 van de Waddenzee is afgesloten en sindsdien zoetwater bevat. Andere zee-armen en [[estuarium|estuaria]] zijn de [[Dollard]] en de [[Lauwers]] in het noorden en het [[Hollandsch Diep]], het [[Haringvliet (zeearm)|Haringvliet]], het [[Grevelingenmeer]] en de [[Oosterschelde|Ooster-]] en [[Westerschelde]] in het zuidwesten.  
De Nederlandse kust ondervindt een dubbeldaags [[getijde (waterbeweging)|getij]] waarvan de [[amplitude]] langs de kust varieert tussen 1,5-2 meter. De wind kan hier een sterke invloed op hebben. Naast de verticale waterbeweging, is er ook een horizontale waterbeweging, de [[getijstroom]]. Door een gunstige zeewatertemperatuur van 3&nbsp;°C in de winter en 16&nbsp;°C in de zomer zijn vooral de Waddenzee en de Oosterschelde belangrijk als kraamkamer van onder meer [[schol]], [[tong]] en [[mosselen]].

Uit de [[waterbalans]] van Nederland blijkt dat vooral de toevoer via de [[Rijn]] van belang is voor Nederland. Deze voert zelfs meer dan tweemaal zoveel water aan als door neerslag wordt geleverd. Een groot deel van Nederland is gevormd uit de [[rivierdelta|delta]] van de Rijn, de [[Maas]] en de [[Schelde (rivier)|Schelde]]. De Maas en de Rijn vormen samen met de [[Waal (rivier)|Waal]], de [[Lek (rivier)|Lek]] en de [[Merwede]] bovendien de [[grote rivieren]], een rivierengebied dat een natuurlijke barrière tussen het noorden en zuiden van het land is. De [[IJssel]], soms ook tot de grote rivieren gerekend, is een vertakking van de Rijn die noordwaarts stroomt en uitmondt in het IJsselmeer. [[Meer (water)|Meren]] komen vooral in West-Nederland en Zuidwest-Friesland voor. Daarnaast zijn er door het afgraven van veen voor de turfwinning ([[vervening]]) veel plassen ontstaan. Voor de [[drinkwatervoorziening]] is met een aandeel van ca. 70% vooral het [[grondwater]] van belang. Uitzondering hierop is de Randstad, die ondanks de aanwezigheid van een zoetwaterzak onder de duinen, vooral is aangewezen op [[oppervlaktewater]].

De eeuwenlange strijd tegen het water heeft een duidelijke invloed gehad op de inrichting van Nederland. Door overstromingen en menselijk ingrijpen is de kustlijn in de loop van de geschiedenis aanzienlijk veranderd. Ingrijpende rampen waren de [[stormvloed van 1134]], waarbij Zeeland in een [[archipel]] veranderde, de [[Sint-Luciavloed|Sint-Luciavloed (1287)]], de [[Sint-Elisabethsvloed (1421)]] en als laatste de [[watersnood van 1953|watersnoodramp van 1953]]. Bij overstromingen ontstonden nieuwe zee-armen of getijdengebieden op de plek waar eerder land lag. Om het land tegen het water te beschermen worden al sinds de Middeleeuwen langs de kust en de rivieren [[dijk (waterkering)|dijken]] aangelegd.<ref>{{aut|Netten, H. van}}, ''[http://www.geologievannederland.nl/landschap/vormende-krachten/mens--handige-kracht Mens - Handige kracht in het landschap]'', Geologie van Nederland</ref> Een ander project in de strijd tegen het water zijn de [[Deltawerken]], die zijn aangelegd tussen [[1958]] en [[1997]]. Het hele Deltaplan omvatte het ophogen van meer dan 3000 kilometer [[zeedijk]] en meer dan 10.000 kilometer [[binnendijk]] langs kanalen en rivieren tot [[deltahoogte]]. Ook werden de zee-armen die in de loop der tijd in het zuidwesten van Nederland waren ontstaan door dijken van de zee afgesloten. Een andere vorm van menselijk ingrijpen in de natuur zijn de grote stukken land die door de mens zijn drooggelegd en gewonnen op het water, de zogenaamde [[polder]]s. Bij voormalige meren of plassen worden deze nieuwe stukken land [[droogmakerij]]en genoemd. De grootste polders zijn de [[Zuiderzeewerken]], die in de 20e eeuw zijn aangelegd en gezamenlijk meer dan 2500 vierkante kilometer nieuw land beslaan.

=== Geologie ===
{{Zie hoofdartikel|ontstaan van de Nederlandse ondergrond|geologie van Nederland en Vlaanderen}}
Het tegenwoordige Nederlandse landschap is grotendeels gevormd in de laatste 150.000 jaar. De geologische structuur van de Nederlandse [[ondergrond]] wordt gekenmerkt door een serie [[horst (geologie)|horsten]] en [[slenk (geologie)|slenken]], die onderdeel vormen van een grote [[tektoniek|tektonische]] structuur die dwars door Europa loopt, van de [[Middellandse Zee]] bij [[Marseille]] tot onder de Noordzee. Het zuidoosten van het land ligt boven het [[Beneden-Rijnslenk]]ensysteem, waar nog steeds verzakkingen in de [[aardkorst]] plaatsvinden. In [[1992]] ([[Roermond (stad)|Roermond]]) en [[2002]] ([[Aken (stad)|Aken]]) vonden hier nog kleine [[aardbeving]]en plaats. De Beneden-Rijnslenk gaat in het westen van Nederland over in het [[West-Nederlands Bekken]], dat op zijn beurt overgaat in vergelijkbare slenkstructuren in de ondergrond onder de Noordzee.

Zoals de naam van het land al aangeeft, is Nederland laag gelegen. Het grootste gedeelte van Nederland bestaat uit een [[kustvlakte]] die [[geologie|geologisch]] gezien tot het [[Noordzeebekken]] behoort, een groot [[Bekken (geologie)|geologisch bekken]] waarvan de [[Noordzee]] zelf het centrale deel vormt. Het Noordzeebekken vormde zich vanaf het [[Krijt (periode)|Krijt]], ca. 60 miljoen jaar geleden. Hoewel er actievere en minder actieve fasen waren, vond gedurende deze tijd in dit bekken [[bodemdaling]] en [[sedimentatie]] plaats.

De randen van het Noordzeebekken vormden, tot de mens de laatste duizend jaar een belangrijke invloed op het landschap werd, een voorbeeld van een zich op natuurlijke wijze ontwikkelend kustgebied. Terwijl het centrale deel van de Noordzee bedekt is door de zee zelf, worden de randen opgeëist door [[rivierdelta|delta's]] van de grote rivieren die in de zee uitmonden. Op de overgang tussen water en land vormden zich door de werking van de zee [[strand (kust)|stranden]], [[duin]]en en [[wad]]dengebieden. De kustvlaktes, die zich door de afzetting van het [[fluviatiel sediment|riviersediment]] vormden, bevatten ook [[moeras]]sen en [[meer (water)|meren]].

Verreweg het meeste gesteente dat in Nederland [[Dagzomen|dagzoomt]] is afgezet tijdens het [[Kwartair]]. De [[Formatie (stratigrafie)|formaties]] van de [[Boven-Noordzee Groep]] vormen het grootste deel van het oppervlak van Nederland. Belangrijke formaties zijn de [[Formatie van Naaldwijk]], waarvan het zand en de klei in een groot deel van het westen en het noorden van Nederland aan de oppervlakte ligt, en de uit veen bestaande [[Formatie van Nieuwkoop]]. Het zand van de [[Formatie van Boxtel]] is te vinden in het oosten en zuiden, terwijl rond de rivieren de afzettingen van de [[Formatie van Echteld]] zijn te vinden.

Alleen op kleine plekken komen oudere gesteenten aan het oppervlak. Een uitzondering is Zuid-Limburg, waar het [[Krijt (periode)|Krijt]] op veel plekken aan het oppervlak ligt. Alle gesteenten uit de laatste 65 miljoen jaar, het Kwartair en [[Tertiair]] samen, worden in Nederland de [[Noordzee Supergroep]] genoemd. Deze kan in de slenken vele tientallen kilometers dik zijn en is op de horsten ook nog steeds kilometers dik.

Zoals in grote delen van West-Europa, bevindt zich in het Nederlandse [[Carboon (periode)|Carboon]] [[steenkool]], die in Zuid-Limburg tot halverwege vorige eeuw door de [[mijnbouw]] gewonnen werd. In de ondergrond van het West-Nederlands Bekken en onder de Noordzee wordt ook [[aardolie]] gewonnen, hoewel dit beperkt is vergeleken met de veel grotere [[Noorwegen|Noorse]] reserves onder de noordelijke Noordzee. Er zijn twee soorten [[aardgas]] in de Nederlandse ondergrond te vinden: [[droog aardgas]], dat samen met de steenkool is ontstaan (voornamelijk in het Carboon) en [[nat aardgas]], dat samen met [[aardolie]] is ontstaan, voornamelijk in het Krijt. De eerste soort komt vooral onder het land voor, de tweede soort onder de Noordzee en in het West-Nederlands Bekken. Het grootste Nederlandse [[Reservoir (geologie)|gasreservoir]] is het [[aardgasveld van Slochteren]] in het noorden van het land. De [[Slochteren Formatie]] maakt onderdeel uit van de [[Rotliegend|Boven Rotliegend Groep]].

=== Landschap ===
{{Zie hoofdartikel|Nederlandse landschappen}}
Het landschap van Nederland is bijna overal vlak. Geringe hoogteverschillen komen voor in het oosten en zuiden van het land, grotendeels veroorzaakt tijdens de voorlaatste ijstijd, het [[Saalien]] van 238.000 tot 128.000 jaar geleden. De ijskap reikte zo ver naar het zuiden, dat het noorden van Nederland door [[gletsjer]]s bedekt werd. Dit dwong de [[grote rivieren]] hun loop te verleggen tot de huidige oost-west lopende ligging. Tegelijkertijd werkte de stuwende kracht en het gewicht van de gletsjertongen op de ondergrond. Dit zorgde voor het ontstaan van een afwisseling van [[stuwwal]]len, zoals de [[Utrechtse Heuvelrug (stuwwal)|Utrechtse Heuvelrug]], de [[Veluwe]], de [[Nationaal Park Sallandse Heuvelrug|Sallandse Heuvelrug]] en [[glaciaal bekken|glaciale bekkens]], zoals de [[Eemvallei]] en de [[IJsseldal|IJsselvallei]].

Alleen het uiterste zuiden van de provincie Limburg ([[Zuid-Limburg (Nederland)|Zuid-Limburg]]) vertoont significante reliëfverschillen. De 323 meter hoge [[Vaalserberg]] in Limburg, met als top het [[Drielandenpunt (Vaals)|Drielandenpunt]] met Duitsland en België, is de hoogste heuvel van (Europees) Nederland. Het [[laagste punt van Nederland]] bevindt zich in de buurt van [[Nieuwerkerk aan den IJssel]] en bevindt zich 6,76 meter onder NAP.

[[Bestand:Haarlemmermeerpolder.jpg|thumb|links|250px|De [[Haarlemmermeer]] is een [[droogmakerij]], een door mensen bemalen watervlakte, en daarmee de ultieme vorm van een [[cultuurlandschap]]]]
Het Nederlandse landschap bestaat grotendeels uit [[cultuurlandschap]]pen en daarnaast uit beheerde natuurgebieden. In de afgelopen eeuwen is de levende natuur niet alleen veranderd, maar door verkleining en versnippering van de leefgebieden en milieuvervuiling in kwaliteit en kwantiteit ook achteruitgegaan. Via natuurbeleid en de activiteiten van particulieren, wordt geprobeerd het tij te keren, onder andere via [[Natuurontwikkelingsvisie|natuurontwikkeling]], het herstel van min of meer oorspronkelijke landschappen. Dergelijke natuurontwikkelingsgebieden vinden we bijvoorbeeld langs de grote rivieren, onder andere bij de [[Gelderse Poort]]. Daarnaast zijn er in Nederland vele oudere [[natuurgebied]]en met onder meer [[bos]], [[duin]] en [[heide (vegetatie)|heide]]. Er zijn bovendien twintig [[Lijst van nationale parken in Nederland|nationale parken]], waarvan het Zeeuws [[Nationaal Park Oosterschelde]] het grootste is en [[Nationaal Park Veluwezoom|Veluwezoom]] en [[Nationaal Park De Hoge Veluwe|De Hoge Veluwe]] in Gelderland de oudste zijn.

Het Nederlandse landschap kan worden ingedeeld op verschillen in [[substraat]], [[bodem]], [[Waterbeheer|waterhuishouding]] en de ontginningsgeschiedenis. Het grootste deel van het oppervlak van Nederland bestaat uit de [[Boven-Noordzee Groep]]. Belangrijke landschapstypen zijn het [[duin]]landschap, het [[rivierkleilandschap]], het [[zeeklei]]landschap, het [[veenlandschap]], het [[zandlandschap]] en het [[krijt-lösslandschap]]. Andere indelingen leggen meer de nadruk op de cultuurhistorie. Zo onderscheidt men bijvoorbeeld het [[esdorp]]enlandschap en het [[terp]]enlandschap. In zogenaamde nationale landschappen worden belangrijke cultuurlandschappen beschermd zoals het [[Groene Hart]] in de Randstad.

=== Klimaat ===
{{Zie hoofdartikel|klimaat van Nederland}}
Nederland heeft een zogenaamd [[Klimaatclassificatie van Köppen|Cfb-klimaat]], een [[Gematigd klimaat|gematigd]] [[zeeklimaat]] met milde [[winter]]s en koele [[zomer]]s.

Het [[klimaat]] wordt beïnvloed door de [[Noordzee]] die het gehele jaar de temperatuur matigt, waarbij zowel de dagelijkse als jaarlijkse temperatuursschommelingen toenemen richting het oosten. Hoewel er de laatste decennia een stijging van de gemiddelde temperatuur is waar te nemen, is door de grote natuurlijke temperatuursfluctaties nog niet met zekerheid te zeggen of dit het gevolg is van een versterkt [[broeikaseffect]].

Met ca. 1600 zonuren heeft de kust de meeste zonuren, terwijl de Achterhoek met ca. 1450 uur de minste zonneschijn heeft. Ondanks het imago van regenland, [[Regen (neerslag)|regent]] het gemiddeld slechts 7% van de tijd. In de zomer is er vooral op grasland een [[verdampingsoverschot]], maar gemiddeld is er jaarlijks een [[neerslagoverschot]], het grootst op de Veluwe. Het natst zijn de Veluwe, Drenthe en Zuid-Limburg, het droogst het centrale deel van Limburg met minder dan 700&nbsp;mm.

{{Tabel weergemiddelden
| locatie = De Bilt (gemiddelden in periode 1981-2010), Nederland (extremen in periode 1901-2010)
| bron = KNMI: [http://www.klimaatatlas.nl/tabel/stationsdata/klimtab_8110_260.pdf gemiddelden] en [http://www.knmi.nl/klimatologie/normalen1971-2000/per_station/stn260/5-extremen/260_extremen.pdf extremen] (1971-2000)
| jan_gem  = 3.1 | jan_gem_ns  = 69.9
| feb_gem  = 3.3 | feb_gem_ns  = 55.8
| mrt_gem  = 6.2 | mrt_gem_ns  = 66.8
| apr_gem  = 9.2 | apr_gem_ns  = 42.3
| mei_gem  = 13.1 | mei_gem_ns  = 61.9
| jun_gem  = 15.6 | jun_gem_ns  = 65.6
| jul_gem  = 17.9 | jul_gem_ns  = 81.1
| aug_gem  = 17.5 | aug_gem_ns  = 72.9
| sep_gem  = 14.5 | sep_gem_ns  = 78.1
| okt_gem  = 10.7 | okt_gem_ns  = 82.8
| nov_gem  = 6.7 | nov_gem_ns  = 79.8
| dec_gem  = 3.7 | dec_gem_ns  = 75.8
| jaar_gem = 10.1 | jaar_gem_ns = 832.5
| jan_gem_min  = 0.3 | jan_gem_max  = 5.6
| feb_gem_min  = 0.2 | feb_gem_max  = 6.4
| mrt_gem_min  = 2.3 | mrt_gem_max  = 10.0
| apr_gem_min  = 4.1 | apr_gem_max  = 14.0
| mei_gem_min  = 7.8 | mei_gem_max  = 18.0
| jun_gem_min  = 10.5 | jun_gem_max  = 20.4
| jul_gem_min  = 12.8 | jul_gem_max  = 22.8
| aug_gem_min  = 12.3 | aug_gem_max  = 22.6
| sep_gem_min  = 9.9 | sep_gem_max  = 19.1
| okt_gem_min  = 6.9 | okt_gem_max  = 14.6
| nov_gem_min  = 3.6 | nov_gem_max  = 9.6
| dec_gem_min  = 1.0 | dec_gem_max  = 6.1
| jaar_gem_min = 6.0 | jaar_gem_max = 14.1
| jan_a_min  = -27.4 | jan_a_max  = 17.2
| feb_a_min  = -26.8 | feb_a_max  = 20.4
| mrt_a_min  = -20.7 | mrt_a_max  = 25.6
| apr_a_min  = -9.4 | apr_a_max  = 32.2
| mei_a_min  = -5.4 | mei_a_max  = 35.6
| jun_a_min  = -1.2 | jun_a_max  = 38.4
| jul_a_min  = 0.7 | jul_a_max  = 37.1
| aug_a_min  = 1.3 | aug_a_max  = 38.6
| sep_a_min  = -3.7 | sep_a_max  = 35.2
| okt_a_min  = -8.5 | okt_a_max  = 30.1
| nov_a_min  = -14.4 | nov_a_max  = 21.1
| dec_a_min  = -22.3 | dec_a_max  = 17.8
| jaar_a_min = -27.4 | jaar_a_max = 38.6
}}

=== Flora en fauna ===
{{Zie hoofdartikel|flora en fauna in Nederland}}
[[Bestand:Collared.dove.jpg|thumb|260px|Pas sinds 1949 komt de [[Turkse tortel]] in Nederland voor.]]
De flora en fauna van Nederland zijn relatief goed onderzocht. Er is een lange traditie van floristisch en faunistisch onderzoek, dat tegenwoordig uitgevoerd wordt door organisaties als [[Sovon|SOVON]], [[Floron|FLORON]] en [[De Vlinderstichting]]. Sommige verenigingen voor natuurstudie zijn al meer dan honderd jaar actief, zoals de [[Nederlandse Entomologische Vereniging]], de [[Vogelbescherming Nederland]], de [[Koninklijke Nederlandse Natuurhistorische Vereniging]] (Vereniging voor veldbiologie) en de [[Nederlandse Mycologische Vereniging]]. Het is bekend dat Nederland relatief erg soortenarm is, deels als gevolg van de [[IJstijd]]en en deels vanwege de eenvormige geografie. Van de hogere plantensoorten komt de helft uitsluitend voor in twee uitzonderlijke gebieden: Zuid-Limburg en Oostvoorne. Het meest belangrijke natuurgebied is de [[Waddenzee]], of, als alleen het landoppervlak beschouwd wordt, het duingebied.

Menselijk ingrijpen, zowel direct (kap van bossen, ontginningen, wegenaanleg, etc) als indirect (overbemesting) heeft grote invloed op het huidige landschap, de flora en de fauna. Veel dier- en plantensoorten dreigen te verdwijnen. Om dit te voorkomen zijn zogenaamde [[rode lijst]]en gemaakt waarop de meest bedreigde soorten staan. Sommige soorten passen zich juist aan aan de menselijke cultuur, zoals de [[merel]] en de [[koolmees]].

In Nederland worden zogenaamde [[floradistrict]]en onderscheiden op grond van verschillen in klimaat, bodem en waterhuishouding; deze districten hebben eigen plantensoorten. De 23e druk van de standaardflora ''[[Heukels' Flora van Nederland]]'' hanteert 15 floradistricten, die dan meest worden ingedeeld bij de West-Europese floraregio. In Nederland komen circa 1400 soorten hogere planten voor, er zijn zo'n 4 à 5000 soorten [[Paddenstoel (schimmel)|paddenstoelen]] (macrofungi) gevonden, 600 soorten mossen en honderden soorten schimmels, korstmossen en algen.

Ook voor een aantal dieren worden wel geografische districten onderscheiden, zoals voor onder andere [[broedvogel]]s. In Nederland komen ruim 50 soorten zoogdieren voor, zo'n 600 soorten broed- en [[trekvogel]]s, tientallen vissoorten, ruim 50 dagvlinders (bij 2000 totaal aan vlinders) en duizenden [[ongewervelden]]. Ondanks de geringe afmetingen heeft Nederland toch [[endemie (biogeografie)|endemische]] dieren (die alleen in Nederland voorkomen), zoals de [[Grote vuurvlinder (ondersoort)|Grote vuurvlinder]] en [[Noordse woelmuis|''Microtus oeconomus arenicola'']] (een [[ondersoort]] van de [[Noordse woelmuis]]).

Door de ligging in Europa en het intensieve verkeer is er een regelmatige aanvoer van [[adventief|adventieven]], die zich soms met enig succes vestigen, zoals de [[halsbandparkiet]] en de [[driehoeksmossel]], maar slechts vrij zelden een permanente plaag vormen; mogelijke uitzonderingen zijn de [[waterpest]] en de [[Amerikaanse vogelkers|bospest]]. De soorten die hier voorkomen zijn bijna allemaal relatieve nieuwkomers (van na de IJstijden); zo zijn het [[konijn (dier)|konijn]], de [[fazant]] en de [[tamme kastanje]] in historische tijden ingevoerd. De hier algemene soorten zijn erg concurrentiekrachtig.

Er is met enig succes '[[nieuwe natuur]]' aangelegd, met name in het gebied de [[Oostvaardersplassen]], waar veel soorten gedijen. De laatste jaren wordt geprobeerd soorten die hier in historische tijden zijn uitgeroeid opnieuw in Nederland te introduceren, soms met succes, zoals de [[raaf (dier)|raaf]] en de [[bever (soort)|bever]]. Van andere soorten zoals de [[otter (dier)|otter]] blijft het resultaat onzeker. Dit laatste geldt ook voor een Europees project voor herintroductie van de [[Atlantische zalm|zalm]]. De [[Europese Zeearend|zeearend]] vestigt zich, zij het aarzelend, op eigen gelegenheid. Terugkeer van wat grotere roofdieren als de [[wolf (dier)|wolf]] en de [[Euraziatische lynx|lynx]] blijft controversieel. Dit geldt ook voor herintroductie van plantensoorten door zaaien en herstel van natuurgebieden door ingrepen als bekalken (om de verzuring tegen te gaan).

== Geschiedenis ==
{{Zie hoofdartikel|geschiedenis van Nederland}}
{{Zijbalk geschiedenis Nederland
| afbeelding=Pieter Bruegel d. Ä. 093.jpg
| titel=''Winterlandschap met schaatsers en vogelknip'', [[Pieter Bruegel de Oude]], 1565
}}
De bewoningsgeschiedenis van Nederland is sterk verbonden met het [[ontstaan van de Nederlandse ondergrond]]. De omgeving veranderde niet alleen door de verdrinkingsgeschiedenis van de [[Schelde (rivier)|Schelde]], [[Rijn]], [[Maas]] en [[Eems]] tijdens het [[Holoceen]], maar andersom is bewoning van grote invloed geweest op het huidige Nederlandse landschap met [[polder]]s en [[dijken]], met name in de laatste 1000 jaar. <br />
De [[Dilemma van de collectieve actie|noodgedwongen collectiviteit]] zorgde voor een bestuur en mentaliteit die mede bijdroegen tot het latere succes van de Nederlandse [[handel (economie)|handel]], waarbij ook de geografisch gunstige ligging aan zee en waterwegen van groot belang was. De Nederlandse gewesten hebben door de geschiedenis heen wisselende onderlinge relaties gehad, soms samenwerkend, soms rivaliserend. Belangrijke keerpunten zijn de [[Nederlandse Opstand|Opstand]] met zijn [[Plakkaat van Verlatinghe|onafhankelijkheidsverklaring]] die vooraf ging aan een periode van grote voorspoed, een lange periode van verval en in 1795 de Franse inval die het einde betekende van de [[Republiek der Zeven Verenigde Nederlanden|Republiek]]. Als het [[Koninkrijk der Nederlanden]] bestaat Nederland sinds 1814 en in min of meer de huidige vorm vanaf 1830 na de [[Belgische Revolutie|Belgische revolutie]].

=== Pre- en protohistorie ===
{{Zie hoofdartikel|prehistorisch Nederland|Romeinen in Nederland}}
Met het einde van de laatste [[Glaciaal (tijdperk)|ijstijd]] begon het huidige [[Geologisch tijdperk|tijdperk]], het [[Holoceen]] (9700 v.Chr. - heden). Hierin steeg de temperatuur met een [[zeespiegelstijging]] tot gevolg en het volstromen van de Noordzee. De moerassige [[rivierdelta]] die later Nederland genoemd zou worden, was echter nog weinig aantrekkelijk en bewoning bleef aanvankelijk beperkt tot passerende [[jager-verzamelaar]]s. Vanuit [[Zuidwest-Azië]] verspreidde de [[landbouw]] zich tussen 8000 en 6700 jaar geleden over geheel Europa. Als randgebied begon het [[neolithicum]] in de delta relatief laat en dan nog vooral op de hogere [[löss]]gronden. Nederzettingen begonnen zich te vormen, maar steden zoals die zich in het centrum van de [[Oude Wereld|oude wereld]] voorzichtig begonnen te vormen, waren nog ver weg.

Door de introductie van nieuwe technologieën als [[metaalbewerking]] kon voedsel efficiënter vergaard worden, wat een elite vrij maakte die zich bezighield met andere zaken. De belangrijkste specialisatie was die van [[Animisme (religie)|spirituele leiders]] die gevaren konden duiden of zelfs afwenden. Rondom hen ontstonden centra van toenemende [[welvaart]], aanvankelijk om de goden tevreden te stellen. Ter bescherming werden tijdelijk krijgers als leider aangesteld die echter gaandeweg meer macht verkregen. Relatief [[Egalitarisme|egalitaire]] samenlevingen werden op die manier [[adel]]lijk met een aristocratisch bestuur. Dit gold onder meer voor de [[Kelten]] voor wie het latere Nederland een randgebied was en de [[La Tène-periode|La Tène-cultuur]] daarna (ca. 450 v.Chr. tot de Romeinse periode in de 1e eeuw v.Chr.). Aangetrokken door Keltische welvaart, trokken in de tweede eeuw voor Christus [[Germanen]] — waarvan overigens het onderscheid met de Kelten niet goed duidelijk is — naar het westen.

Met de komst van de Romeinen in 57 v.Chr. begon de [[protohistorie]] van de [[Lage Landen]]. Na aanvankelijke pogingen om het rijk uit te breiden tot aan de [[Elbe (rivier)|Elbe]], werd vanaf 47 de [[Rijn]] de noordgrens of ''[[Limes (Romeinse Rijk)|limes]]''. Na de onderdrukking van de [[Bataafse Opstand]] in het [[vierkeizerjaar]] (68 - 69) was het gedurende twee eeuwen, tot ongeveer 250, rustig in de Rijnprovincies. Met de opname in het [[Romeinse Rijk]] brak een periode van economische expansie en sterke bevolkingstoename, de ''[[pax Romana]]'', aan. Door de uitbreiding van het wegennet en de scheepvaart nam de [[mobiliteit]] en daarmee de handel toe, geholpen door de toenemende beschikbaarheid van [[Munt (betaalmiddel)|muntgeld]]. Het [[Romeinse religie|Romeinse pantheon]] werd geïntroduceerd, maar voordat het christendom de overheersende godsdienst werd, was er vooral een mengelmoes van [[Heidendom|heidense culten]].

=== Middeleeuwen ===
De Germaanse druk op de limes nam echter toe. De [[Grote Volksverhuizing|volksverhuizingen]], die al met al zo'n twee eeuwen duurden, luidden een periode van instabiliteit in. In 406 werd de Rijngrens doorbroken. Er volgde een periode van neergang, waarvan het Romeinse Rijk zich niet meer herstelde en een versnippering van Europa die tot op heden herkenbaar is. De bevolking en de handel namen af; geld raakte in onbruik. 

Keizer [[Karel de Grote]] (768-814) wist naast de [[Friezen]] in het noorden uiteindelijk ook de [[Saksen (volk)|Saksen]] in het oosten aan zich te onderwerpen; de zogenaamde ''[[tweede kerstening]]'' vond plaats. In de volgende eeuwen zou het christelijk geloof zich aanpassen en volledig doordringen in de samenleving. Onder Karel de Grote waren de Lage Landen geen randgebied meer, maar lagen zij nabij het centrum van het [[Frankische Rijk|Frankische rijk]].

==== Landsheerlijkheden en de opkomst van steden ====
Het [[leenstelsel]] - waarbij [[vazal]]len bij ontbreken van een [[geldeconomie]] beloond werden door hen grond in leen te geven — verzwakte het centraal gezag. Ten gevolge van invallen van de [[Vikingen]] en delingen van het [[Frankische Rijk]] was het een instabiele periode. In de tiende eeuw kwam er een einde aan de invasies van Europa door Vikingen, Moren en Aziatische steppevolkeren. De hierop volgende stabiliteit had vanaf de elfde eeuw een expansiebeweging tot gevolg. Venen en moerassen werden drooggelegd, bossen gerooid en grond werd ontgonnen. Door verbeteringen in de landbouw konden meer mensen zich aan het primaire productieproces onttrekken. Nu de dreiging van buitenaf was weggevallen, richtte de klasse van krijgers zich tegen elkaar en de lokale bevolking. Een aantal feodale heren wist hun gezag uit te breiden ten koste van hun buren. Uit een onoverzichtelijke lappendeken van gebiedjes ontwikkelden zich wereldlijke en geestelijke [[Landsheerlijkheid|landsheerlijkheden]]. Het [[graafschap Vlaanderen]] onder de aanvankelijk zwakke koning van Frankrijk was lange tijd het belangrijkste gewest. In [[Neder-Lotharingen|Lotharingen]] was de Duitse keizer een stuk machtiger, doordat hij met het [[rijkskerkenstelsel]] bisschoppen met wereldlijke macht bedeelde en daarmee dynastievorming tegenging. Desondanks groeiden de wereldlijke landsheerlijkheden vanaf ca. 1100 uit tot praktisch onafhankelijke vorstendommen.

[[Bestand:Verovering van Rhenen.jpg|thumb|300px|''De verovering van [[Rhenen]] door [[Johan II van Kleef|Jan II van Kleef]] in 1499'', Meester van Rhenen.<br/>De hertogen, graven en andere heren betwistten de zwakke macht van de keizer, maar ook elkaar. De relatieve onafhankelijkheid ten opzichte van de keizer was voor het gewone volk niet noodzakelijkerwijs een zegen.]]
De [[bevolkingsgroei]] in deze periode had zijn weerslag op de handel en daarmee op de steden, die vooral door hun muren een machtsfactor van betekenis werden. Dit was het begin van de afbraak van het feodale stelsel. De steden waren niet alleen een inkomstenbron voor de landsheer, maar werden later ook een concurrerende machtsfactor. In gebieden met weinig steden bleef de [[Adel (klasse)|adel]] echter nog eeuwenlang een belangrijke rol spelen. Er ontstond een structuur om het werk aan de [[dijk (waterkering)|dijken]] en [[sluis (waterbouwkunde)|sluizen]] te coördineren, waartoe [[Waterschap (Nederland)|waterschappen]] en heemraadschappen werden opgericht. Door dit alles veranderde de sociale en economische structuur en kon men zich ook gaan richten op de visserij, de [[Lakenindustrie|lakennijverheid]] en overzeese handel. Met de groeiende macht van de [[burgerij]] werd het culturele monopolie van de Kerk doorbroken. De culturele opleving in deze periode, waarin ook de eerste [[school (instelling)|scholen]] en [[universiteit]]en werden gesticht, wordt wel de [[renaissance van de twaalfde eeuw]] genoemd.

==== Consolidatie ====
De veertiende eeuw was voor Europa een periode van crises in velerlei opzicht, met onder andere de [[Zwarte Dood]] (1347-1351) en de [[Honderdjarige Oorlog]]. In economisch opzicht was er zelfs sprake van een algemene malaise die tot ca. 1475 duurde. Voor de Nederlanden ging dit echter niet op en was er eerder sprake van economische expansie. Waar de positie van de Franse koning in de voorgaande eeuwen versterkt was en Frankrijk een eigen identiteit ontwikkelde, ontwikkelde een sterke Duitse identiteit zich pas láng nadat dit in de Lage Landen was opgetreden. Deze ontwikkeling was een van de factoren die maakte dat de Nederlanden uiteindelijk geen deel meer zouden uitmaken van het [[Heilige Roomse Rijk]].

De expansiedrang van de landsheren uitte zich in verscheidene onderlinge oorlogen, maar vooral de [[huwelijkspolitiek]] zorgde ervoor — vaak door toevalligheden — dat grote delen van de Lage Landen onder buitenlandse vorstenhuizen vielen. Het succes van de huwelijkspolitiek bleek vooral bij de hertogen van [[Hertogdom Bourgondië|Bourgondië]]. Dit wist tussen 1384 en 1428 een aantal noordelijke en vrijwel alle zuidelijke gebieden voor het eerst sinds de Karolingische tijd te verenigen.

Onder de Bourgondiërs werd getracht meer greep te krijgen op de [[Particularisme|particularistische]] gewesten. Ondanks de interne zwakheden en lokaal opspelende onrust profiteerden de gewesten van het wegvallen van de onderlinge rivaliteit van de voorgaande eeuwen en begon er een periode van welvaart.

=== Zestiende eeuw ===
Ook voor de [[Habsburg]]ers daarna waren de economische sterke Nederlanden van belang. Onder keizer [[Karel V van het Heilige Roomse Rijk|Karel V]] (1515-1555) werd het gebied onderdeel van het [[Spaanse koloniën|Spaanse wereldrijk]]. Het zwaartepunt verschoof naar vooral Spanje, waarbij het bestuur van de Nederlanden werd overgelaten aan een [[landvoogd]]. Dat de Nederlanden deel uitmaakten van het Habsburgse rijk betekende ook dat deze gewesten betrokken raakten in reeds lang aan de gang zijnde [[Italiaanse Oorlogen]] tussen Frankrijk en de Habsburgers. Frankrijk zag zich, nadat Karel V ook koning van Spanje geworden was, voor een groot deel omsingeld door het [[Habsburg]]se Huis. De Italiaanse Oorlogen beheersten de Europese politiek tot aan 1559 en de Frans-Habsburgse rivaliteit nog twee eeuwen langer. De zogenoemde [[Zeventien Provinciën|XVII Provinciën]] werden in deze periode tot een vergaand onafhankelijke eenheid gemaakt.

De protestantse [[reformatie]] sloeg vanaf de jaren twintig aan in dit gebied dat al lang een kritische houding aannam ten opzichte van de [[rooms-katholieke Kerk]]. In economisch en demografisch opzicht was er vanaf het einde van de vijftiende eeuw sprake van een sterke groei. De oorlogen, met hoge belastingen en handelsblokkades als gevolg, drukten echter zwaar op de bevolking. Deze keer kwam er door de reformatie en vooral de harde vervolging daarvan nog een nieuwe factor bij. Dit explosieve mengsel zou leiden tot de [[Nederlandse Opstand|Opstand]]. De eerste opstand in 1567-1568 kon nog de kop ingedrukt worden, maar het harde beleid riep opnieuw veel weerstand op. Op 1 april 1572 slaagden de geuzen erin om [[Inname van Den Briel|Den Briel in te nemen]] en begon een tweede opstand. De [[Beleg van Antwerpen (1584-1585)|val van Antwerpen]] in 1585 bezegelde daarna in militaire zin de scheiding van de noordelijke en zuidelijke Nederlanden. Bij gebrek aan een geschikte andere landsheer ontstond in 1588 de [[Republiek der Zeven Verenigde Nederlanden|Republiek]].

=== Republiek ===
Geholpen door de ''[[imperial overstretch]]'' die Spanje ondervond, kon de Republiek voorkomen heroverd te worden. Sterker nog, het wist maximaal te profiteren van het verschuiven van het economisch middelpunt van de [[Middellandse Zee]] naar [[West-Europa]]. Waar de noordelijke Nederlanden eerder in de schaduw stonden van de zuidelijke gewesten, nam Amsterdam na de val en blokkade van Antwerpen de plaats over als handelscentrum van Europa, terwijl Holland de scheepvaart in Europa beheerste. Hoewel de [[Vereenigde Oostindische Compagnie]] grote winsten wist te bereiken voor de aandeelhouders, droeg de handel op Indië slechts in beperkte mate bij tot de winsten, die vooral in de Europese handel werden bereikt. De daaropvolgende [[Gouden Eeuw (Nederland)|Gouden Eeuw]] was een periode met een grotere politieke, culturele en economische betekenis dan ooit daarvoor of daarna in de Nederlanden. Door het economische overwicht kon Holland de Staten-Generaal domineren. Zodra de belangen van Holland en Oranje niet meer overeenkwamen, kon dit het bestuur volledig verlammen.

Hoewel de overheid protestants was, bestond er [[vrijheid van geweten]], maar er was geen vrijheid van eredienst. De tolerantie was heel wat groter dan elders in Europa, maar het was een opportunistische, die voorkwam dat men te maken kreeg met een exodus zoals het dogmatische Spanje had meegemaakt.<br />
De [[burgerij]] werd de dominerende klasse, terwijl de invloed van de adel en al eerder van de geestelijkheid verminderde. [[Regenten]] begonnen het politieke klimaat te beheersen.

In 1648 werd de oorlog met Spanje beëindigd, tegen de zin van stadhouder [[Willem II van Oranje|Willem II]]. Zijn pogingen de macht naar zich toe te trekken resulteerden na zijn onverwachte dood in 1650 tot het [[Eerste Stadhouderloze Tijdperk|eerste stadhouderloze tijdperk]]. Dit tijdperk werd binnenlands gekenmerkt door de ''[[Ware vrijheid|Ware Vrijheid]]'' en buitenlands door handelsoorlogen.

[[Bestand:Hendrik Willem Schweickhardt - Landschap met vissers en turfstekende boeren in het laagveen.jpg|thumb|370px|''Landschap met vissers en turfstekende boeren in het laagveen'', 1783, [[Hendrik Willem Schweickhardt]].<br/>Grootschalige mechanische [[Energie (economie)|energieopwekking]] vond voor het eerst plaats met [[Windmolen|wind-]] en [[Watermolen (door water aangedreven molen)|watermolens]]. Een belangrijke bijdrage aan de welvaart van de [[Republiek der Zeven Verenigde Nederlanden|Verenigde Provinciën]] tijdens de [[Gouden Eeuw (Nederland)|Gouden Eeuw]] werd geleverd door [[Turf (brandstof)|turf]]. Het geheel maakte een [[Proto-industrie|proto-industrialisatie]] mogelijk die pas voorbij werd gestreefd met de [[industriële revolutie]] in het Verenigd Koninkrijk.]]
Engeland en Frankrijk waren ondertussen bevrijd van hun interne problemen en eisten hun deel van de handel en scheepvaart. De daaropvolgende [[Eerste Engels-Nederlandse Oorlog|Eerste Engelse Oorlog]] werd verloren door de Republiek. Hoewel de [[Tweede Engels-Nederlandse Oorlog|Tweede Engelse Oorlog]] overtuigend werd gewonnen en de [[Staatse vloot]] oppermachtig maakte, werd het steeds duidelijker dat de Republiek in de problemen zou komen zodra men de grootmachten niet tegen elkaar wist uit te spelen. Dit bleek in het ''[[Rampjaar]]''. Terwijl de buitenlandse troepen met een verbijsterende snelheid optrokken tot aan de [[waterlinie]], werden de gebroeders De Witt gelyncht in Den Haag, waarna [[Willem III van Oranje|Willem III]] tot stadhouder werd benoemd.

De crisis gaf de [[Orangisme (Republiek)|orangisten]] de overhand. Onder Willem III wist men uit de benauwde situatie te komen, waarbij [[Michiel de Ruyter]] de gezamenlijke zeemacht van Frankrijk en Engeland in 1673 wist te verslaan. Hierna zou Willem III zich blijven richten op het vormen van een Europese coalitie tegen het expansionisme van Lodewijk XIV. In 1688 kwam het dan ook tot een ''[[Glorious Revolution]]'' na een gedurfde invasie van Willem III met een groot leger op Engels grondgebied, waarbij hij zijn schoonvader [[Jacobus II van Engeland]] ten val bracht. Toen Willem III ook in Engeland aan de macht was, kon hij zich nog sterker richten op het bestrijden van de Franse hegemonie. Hij speelde een belangrijke rol in anti-Franse coalities tijdens de [[Negenjarige Oorlog (1688-1697)|Negenjarige Oorlog]] (1688-1697) en tot aan zijn dood in 1701 in de [[Spaanse Successieoorlog]] (1701-1713).

Politiek en militair zat de Republiek in het daaropvolgende [[Tweede Stadhouderloze Tijdperk|tweede stadhouderloze tijdperk]] op de tweede rang. Economisch speelde na veertig jaar oorlog met Frankrijk de enorme staatsschuld een grote rol, waarbij vooral na de [[Spaanse Successieoorlog|Spaanse successieoorlog]] bleek dat de Republiek boven haar macht werkte en afhankelijk werd van het [[Verenigd Koninkrijk]] van Groot-Brittannië. De Zeven Provinciën werden een [[nachtwakersstaat]]. Waar het bestuur van het land eerder weliswaar geen democratie was geweest, maar het volk wel invloed uit kon oefenen, was het nu in handen van een regentenklasse die zich steeds meer afsloot. Internationaal kon de politiek lange tijd gebaseerd worden op het uitspelen van de Frans-Britse tegenstellingen, maar na de [[Zevenjarige Oorlog (18e eeuw)|Zevenjarige Oorlog]] had zich in Europa een nieuw machtsevenwicht gevormd, waardoor dit niet meer werkte en de Republiek steeds meer werd overgeleverd aan de welwillendheid van de grootmachten.

[[Bestand:Het Groote Tafereel der Dwaasheid, Wie redeneeren wil is mis, men vind de Lapis by de gis.jpg|thumb|300px|''Het Groote Tafereel der Dwaasheid'', 1720.<br/>Een [[hausse]] brak aan in Engeland toen er een einde kwam aan de [[South Sea Company|South Sea Bubble]] en in Frankrijk aan de [[Mississippi Company]] van [[John Law (econoom)|John Law]]. Ook de beurs in Rotterdam kreeg klappen vanwege een scherpe koersval, maar minder ernstig dan in Londen en Parijs, waar veel [[actionist]]en door windhandel aanzienlijke verliezen leden. In Amsterdam werd het Engelse koffiehuis in de Kalverstraat bestormd. De burgemeesters verboden de makelaars nog langer te handelen in de ''[[bubbel- en windnegotie]]''.]]
Met de [[Vierde Engels-Nederlandse Oorlog|Vierde Engelse Oorlog]] (1780 - 1784) kwam een einde aan bijna een eeuw van bondgenootschap. De oorlog verliep rampzalig voor de Republiek en de binnenlandse ontevredenheid escaleerde in 1786 en 1787 onder de [[patriotten]]. Op lokaal niveau begon een revolutie af te tekenen, maar met een Pruisische inval kwam het tot de [[Oranjerestauratie]]. Veel patriotten vluchtten naar Frankrijk, waar zij een niet onbelangrijke rol hadden in de [[Franse Revolutie]]. Zij zouden terugkeren naar de Republiek tijdens de [[Bataafse Revolutie|Bataafse revolutie]].

=== Bataafse tijd ===
Na de Franse revolutie vielen in 1795 de Franse troepen Nederland binnen. Zij bezorgden daarbij de patriotten, die samen met de Franse legers weer terugkeerden, alsnog de macht en vestigden de [[Bataafse Republiek]]. Stadhouder Willem V vluchtte naar Engeland. Binnenlands was er aanvankelijk enige onafhankelijkheid. Met de [[Staatsregeling voor het Bataafsche Volk|Staatsregeling van 1798]] werd de eerste [[Nederlandse Grondwet|Nederlandse grondwet]] ingevoerd, een radicale breuk met het provincialisme en op staatkundig gebied de belangrijkste verandering sinds de Opstand.

Economisch gezien was er echter door de oorlog met Engeland sprake van een sterke achteruitgang. Nederland veranderde in een agrarische samenleving waarbij zelfs Amsterdam een groot deel van zijn bevolking verloor. In etappes werd het land daarna ingelijfd door het [[Eerste Franse Keizerrijk|Franse Keizerrijk]]. In 1813 verlieten de Franse troepen het land. Hoewel de rol van Oranje in de jaren daarvoor voorbij leek te zijn, werd de zoon van de overleden Willem V gevraagd soeverein te worden. Vooral de invoering van de Franse wetgeving en bestuur, die gewestelijke en lokale verschillen had uitgewist, zou echter van blijvende betekenis blijken.

=== Verenigd Koninkrijk ===
[[Willem I der Nederlanden|Willem I]] werd in 1813 soeverein vorst en in 1815 de eerste [[koning der Nederlanden]] van het [[Verenigd Koninkrijk der Nederlanden]] waarbij na het [[Congres van Wenen]] noord en zuid verenigd werden. Willem I pakte de wederopbouw krachtig aan. Zo liet hij talrijke kanalen graven en wegen verbeteren. De in het zuiden in de Franse tijd florerende industrie werd gestimuleerd, terwijl in het noorden de nadruk lag op het herstel van de handel en scheepvaart. Zo voortvarend als Willem de economie stimuleerde, zo conservatief was echter zijn politiek. De [[taaldwang]] zorgde voor de nodige weerstand in het zuiden, terwijl de katholieken vrijheid van onderwijs en godsdienst eisten en de liberalen bezwaren hadden tegen de autoritaire regeerstijl van Willem I. Dit leidde tot het [[Unionisme (Nederlanden)|Monsterverbond]] en uiteindelijk de [[Belgische Revolutie|Belgische afscheiding]].

=== Koninkrijk der Nederlanden ===
De kostbare [[volhardingspolitiek]] van Willem I resulteerde in hoge financiële lasten. Het was duidelijk dat Nederland tot de kleine mogendheden behoorde en het begon noodgedwongen met een [[Neutraal land|neutraliteitspolitiek]].

Het [[revolutiejaar 1848]] verliep in Nederland relatief rustig, omdat [[Willem II der Nederlanden|Willem II]] een [[Grondwetsherziening van 1848|nieuwe grondwet]] liet ontwerpen door [[Johan Rudolph Thorbecke|Thorbecke]]. De [[Schoolstrijd (Nederland)|schoolstrijd]] zou daarna een belangrijk onderdeel van de politiek vormen, waarin zich [[confessionele partij]]en begonnen te vormen in oppositie tegen het jarenlange overwicht van de liberalen.

Aan het einde van de negentiende eeuw kwam eindelijk de industrialisatie op gang die elders in Europa al eerder had plaatsgevonden. Hierdoor werden de onderste sociale lagen van de samenleving zichtbaar als [[Proletariaat|arbeidersklasse]] en uiteindelijk een [[arbeidersbeweging]]. Naast de schoolstrijd werden uitbreiding van het kiesrecht en verbetering van de sociale omstandigheden van de arbeiders belangrijke politieke thema's. Geleidelijk verdween de echte armoede, terwijl arbeidsvoorwaarden een wettelijke basis kregen. Er begon zich een [[verzuiling]] af te tekenen die met het burgerlijk karakter tot in de jaren zestig van de twintigste eeuw de Nederlandse samenleving zou kenmerken.

Tijdens de [[Eerste Wereldoorlog]] wist Nederland neutraal te blijven, maar het was wel het einde van de sterke economische groei. Onder druk van de oorlogsomstandigheden kwam een einde aan de schoolstrijd en voor mannen werd het [[algemeen kiesrecht]] ingevoerd, twee jaar later gevolgd door het [[vrouwenkiesrecht]]. De sociale kwestie werd echter niet opgelost en na de [[vergissing van Troelstra]] was de positie van de socialisten ernstig verzwakt.

In de periode na de Eerste Wereldoorlog werd de infrastructuur uitgebreid en in de industriële sector groeiden enkele zeer grote bedrijven. Ook begon er langzaam een [[Sociale zekerheid|sociaal stelsel]] te ontstaan. Getracht werd ideologische tegenstellingen op te lossen met een [[pacificatiepolitiek]], wat vooral bij levensbeschouwelijke kwesties niet altijd lukte. De [[Grote Depressie|crisis van de jaren dertig]] bracht na een periode van voorspoed grote werkloosheid en duurde in Nederland bijzonder lang om te worden gevolgd door de [[Tweede Wereldoorlog]]. Dit zou uiteindelijk een toenemende invloed van de staat op de samenleving tot gevolg hebben.

Bij het uitbreken van de Tweede Wereldoorlog gebruikte het [[Nationaalsocialisme|nationaalsocialistische]] bestuur Nederland als wingewest om de oorlog te ondersteunen en probeerde daarnaast de bevolking te [[Gleichschaltung|nazificeren]]. Ruim honderdduizend Joden — 75% van de Joodse bevolking in Nederland — werd omgebracht in [[vernietigingskamp]]en. Slechts een klein deel kon overleven door [[Onderduiken|onder te duiken]].

[[Bestand:Human waste collector.jpg|thumb|300px|Een stronttonnetjesschepper in 1953 met uitwerpselen in de Jordaan in Amsterdam op weg naar de [[Strontkar|beerkar]], spottend [[boldoot]]kar genoemd. De maatschappij veranderde sneller dan ooit.]]
Na de oorlog werd afstand gedaan van de falende neutraliteitspolitiek met het lidmaatschap van de [[Verenigde Naties|VN]], de [[Europese Gemeenschappen|EG]] en vooral de [[Noord-Atlantische Verdragsorganisatie|NAVO]] tijdens de [[Koude Oorlog]]. Nederlands-Indië ging na een [[Indonesische onafhankelijkheidsoorlog|onafhankelijkheidsstrijd]] verloren. Dit gold tot ''[[zwarte Sinterklaas]] '' in 1957 niet voor de economische banden met [[Indonesië]] die, naast het [[Marshallplan]], van groot belang was voor de [[wederopbouw]] waar de [[verzorgingsstaat]] werd uitgebreid.

In de jaren vijftig was de concurrentiepositie ten opzichte van het buitenland verbeterd door de [[geleide loonpolitiek]]. Het decennium daarop zag de ontdekking van de [[Aardgasveld van Slochteren|aardgasbel]] en met grote loonsverhogingen het begin van de [[consumptiemaatschappij]]. Er ontstond een [[jeugdcultuur]] die zich juist afzette tegen de oudere generatie, terwijl de [[Seksuele revolutie|seksuele moraal vrijer werd]]. Ook andere sociale bewegingen zoals de [[Vrouwenemancipatie|vrouwenbeweging]] lieten sterk van zich horen, al loopt de vrouwenemancipatie tot op heden achter ten opzichte van omringende landen. Parallel aan de [[ontzuiling]] speelde zich vanaf deze periode de [[Secularisatie|ontkerkelijking]] af. Met de talloze nieuw gevormde sociale bewegingen, waaronder de [[milieubeweging]], ontstonden nieuwe culturele oriëntaties.

Na de [[Oliecrisis van 1973|oliecrisis]] volgde een economische neergang. Vooral de arbeidsintensieve industrie trok weg naar [[lagelonenland]]en. De daarop volgende grote [[werkloosheid]] sloeg vooral toe onder laag opgeleiden, waaronder veel [[gastarbeider]]s, die tijdens de stormachtige groei van de jaren zestig waren aangetrokken. Uiteindelijk bleek de verzorgingsstaat hierdoor niet in volle omvang houdbaar te zijn.

In de jaren negentig trok de Nederlandse economie weer aan. De hier en daar sluimerende bezorgdheid over de omvang en vaak afwijkende gewoonten van etnische minderheden werd gearticuleerd door de nieuwe politicus [[Pim Fortuyn]]. Frustratie over het vermeende falende overheidsbeleid bleek nadat negen dagen na de [[Moord op Pim Fortuyn|moord op Fortuyn]] diens partij, de [[Lijst Pim Fortuyn|LPF]], een ongekende verschuiving teweeg bracht in de [[Tweede Kamerverkiezingen 2002|Tweede Kamerverkiezingen van 2002]].

Waar in de jaren zestig universele waarden voorrang moesten krijgen, werd vanaf nu weer aandacht gevraagd voor de nationale cultuur die gevaar zou lopen door enerzijds de Europese eenwording en anderzijds de grote groepen [[Etnisch-culturele minderheid|etnische minderheden]]. De [[moord op Theo van Gogh]] leek de bevestiging van wat door [[Paul Scheffer (1954)|Paul Scheffer]] is aangeduid als het ''het multiculturele drama'' van een etnische onderklasse die maar ten dele integreert, met mogelijke radicaliseringstendenzen tot gevolg. Terwijl de traditioneel geachte tolerantie jegens immigranten verminderde, bleef deze op andere vlakken bestaan, blijkens de invoering van het [[homohuwelijk]] en de relatief liberale regelgeving omtrent abortus, euthanasie, prostitutie en [[softdrug]]s.

Nationaal is er na de ontzuiling voor vele mensen geen duidelijke ideologische stroming meer waar zij zich naar kunnen richten, waaraan ook het einde van de [[Koude Oorlog]] en de hiermee samenhangende verschuivingen van de internationale verhoudingen heeft bijgedragen. Daarnaast zijn er de problemen met integratie die door Pim Fortuyn zijn benoemd, die om een oplossing vragen. Desondanks is Nederland een zeer welvarend land met een goede sociale zorg en een stabiele samenleving, dat ondanks de recente politieke moorden een relatief geweldsarme ontwikkeling heeft doorgemaakt.

== Bevolking ==
=== Demografie ===
{{Zie hoofdartikel|Bevolking van Nederland|Nederlanders}}
Nederland heeft 16,847,007 (2011) inwoners. Vergeleken met de rest van Europa is de Nederlandse bevolking de laatste anderhalve eeuw relatief snel gegroeid: 3 miljoen in 1850, 5 miljoen in 1900, 10 miljoen in 1950, 16 miljoen in 2000.<ref>[http://www.populstat.info/Europe/netherlc.htm Populstat: historical demographical data]</ref> Ter vergelijking: de [[Bevolking van België|Belgische bevolking]] groeide van anderhalf keer zo groot als Nederland (4,5 miljoen in 1850) tot ruim een derde kleiner (10 miljoen in 2000). Het [[Centraal Bureau voor de Statistiek]] verwacht dat de bevolking zal toenemen tot een maximum van 17,5 miljoen in 2038, waarna een bevolkingsafname volgt.<ref>[http://www.cbs.nl/NR/rdonlyres/EB986187-DFD1-4EBA-ABC2-E14A8E9B21B0/0/2009k1b15p15art.pdf Bevolkingsprognose 2008-2050: naar 17,5 miljoen inwoners], [[Centraal Bureau voor de Statistiek]], 1e kwartaal 2009</ref> 

[[Bestand:BevolkinsdichtheidNederland.png|thumb|links|250px|[[Bevolkingsdichtheid]] in Nederland per provincie.]]
Met een [[bevolkingsdichtheid]] van {{statsland-dichtheid}} hoort Nederland bij de [[lijst van landen naar bevolkingsdichtheid|30 dichtbevolkste landen ter wereld]]. Nederland telt geen enkele stad met meer dan een miljoen inwoners; wel zijn er [[Lijst van grootste gemeenten in Nederland|25 gemeenten]] die meer dan 100.000 inwoners hebben. De vier grootste steden zijn [[Amsterdam]], [[Rotterdam]], [[Den Haag]] en [[Utrecht (stad)|Utrecht]], alle vier gelegen in het westen van het land. Daartussen en daaromheen ligt een krans van middelgrote plaatsen, die tezamen de zogeheten [[Randstad (gebied)|Randstad]] vormen. Ongeveer 40% van de Nederlandse bevolking is hier op een veel kleiner percentage van het landoppervlak geconcentreerd rondom een betrekkelijk open ruimte, het zogeheten [[Groene Hart]]. 

[[Zuid-Holland]] is met meer dan drie en een half miljoen inwoners de volkrijkste provincie van het land, gevolgd door [[Noord-Holland]] en [[Noord-Brabant]] (beide meer dan twee miljoen). In die laatste provincie vormen de vijf steden van [[BrabantStad]] met een verzorgingsgebied van 1,5 miljoen mensen en 20% van de industriële productie van Nederland een andere belangrijke stedelijke regio. In het oosten zijn [[Arnhem]]-[[Nijmegen]] en [[Twentestad]] twee agglomeraties van kleinere omvang, alsmede het verstedelijkte zuiden van Limburg in het uiterste zuiden ([[Maastricht]]-[[Sittard-Geleen]]-[[Heerlen]]-[[Kerkrade]]). Daarnaast zijn er nog enkele steden die op regionaal niveau een belangrijke functie hebben, zoals [[Groningen (stad)|Groningen]] en [[Leeuwarden (stad)|Leeuwarden]] in het noorden en [[Maastricht]] in het uiterste zuiden. In totaal woont 82% van de Nederlanders in een stedelijk gebied.<ref>[https://www.cia.gov/library/publications/the-world-factbook/geos/nl.html CIA World Factbook: Netherlands - People], 2008</ref>

Nederland heeft door de eeuwen heen een aanzienlijke [[immigratie]] gekend, die in meer of mindere mate [[integratie (sociologie)|geïntegreerd]] en [[culturele assimilatie|geassimileerd]] zijn. Volgens cijfers van het CBS van 1 januari 2005 is 80,9% van de bevolking [[Nederlanders|Nederlands]], 2,4% [[Indonesiërs|Indonesisch]], 2,4% [[Duitsers|Duits]], 2,2% [[Turken|Turks]], 2,0% [[Surinamers|Surinaams]], 1,9% [[Marokkanen|Marokkaans]], 0,8% [[Antillianen|Antilliaans]] en [[Aruba#Demografie|Arubaans]] en 6,0% anders.<ref>{{aut|Garssen, J., Nicolaas, H. en Sprangers, A.}} (2005) [http://www.cbs.nl/NR/rdonlyres/CCD504EA-9D41-40C2-AE28-BFB0A51C2045/0/2005k3b15p096art.pdf Demografie van de allochtonen in Nederland], [[Centraal Bureau voor de Statistiek]], PDF. Pag.100</ref>In de periode 1845-1860 en de eerste 20 jaar na 1945 zijn ook aanzienlijke aantallen Nederlanders [[emigratie|geëmigreerd]], vooral naar de Verenigde Staten, Canada, Australië, Zuid-Afrika en Nieuw-Zeeland.

Sinds 2005 zijn de [[Friezen]] erkend als nationale minderheid onder het [[Kaderverdrag inzake de bescherming van nationale minderheden]].

=== Talen ===
{{Zie hoofdartikel|Talen in Nederland|Nederlands in Nederland|Nederlandse dialecten}}
De [[officiële taal|officiële landstaal]] is het [[Nederlands]]. In de provincie Friesland is daarnaast ook het [[Westerlauwers Fries|Fries]] een officiële taal. Het Jiddisj en het Sinti-Romanes zijn in 1996 door Nederland erkend als non-territoriale talen. Verder worden het [[Nedersaksisch]] en het [[Limburgs]] deels door het [[Europees Handvest voor regionale talen of talen van minderheden]] erkend als [[streektaal]].

Een groot deel van de Nederlandse bevolking spreekt één of meer andere talen. Verantwoordelijk hiervoor is het uitgebreide taalonderwijs, het contact met buurlanden en de aanwezigheid van [[allochtoon (persoon)|allochtonen]] zelf. [[Engels]], [[Duits]] en [[Frans]] worden door veel Nederlanders als tweede taal gesproken. Veel allochtonen van de eerste en tweede generatie spreken nog hun oorspronkelijke taal. Daardoor zijn er nog grote groepen Nederlanders die [[Indonesisch]], [[Hindi]], [[Ambonees (taal)|Ambonees]], [[Papiaments]], [[Surinaams]], [[Turks]], [[Berbertalen]], [[Marokkaans-Arabisch]], [[Chinese talen|Chinees]]/[[Kantonees]], [[Koerdisch]], [[Kaapverdisch Creools|Kaapverdiaans]], [[Urdu]] en [[Vietnamees]] spreken.

=== Religie ===
{{Zie hoofdartikel|Religie in Nederland}}
{| class="toccolours" style="float:right; margin-left: 1em; margin-bottom: 1em; font-size: 85%;"
| colspan="2" |[[Bestand:Religie in Nederland in 2008.PNG|center|244px]]
|-
| colspan="2" style="text-align:center;" |Religies in Nederland in 2008
|-
|{{Legenda|#4775aa|Rooms-katholiek (29%)}}
{{Legenda|#ad4845|Hervormd (9%)}}
{{Legenda|#8ca850|PKN (6%)}}
{{Legenda|#745a92|Gereformeerd (4%)}}
|
{{Legenda|#439bb2|Moslim (4%)}}
{{Legenda|#214b80|Overige (4%)}}
{{Legenda|#fb9948|Geen gezindte (42%)}}<br />
|}
Nederland, sinds het midden van de Middeleeuwen een [[christendom|christelijk]] land, is tegenwoordig een van de meest [[secularisering|ontkerkelijkte]] landen in Europa. Waar traditioneel de katholieken en de protestanten de hoofdstromingen waren, zijn deze sterk afgenomen. Sinds 1989 is de onkerkelijkheid zelfs de hoofdstroming en bedroeg het aantal volwassenen zonder religie in 2008 42 procent. 

Van de kerkelijken bestaat de helft uit katholieken (29 procent), terwijl 9 procent hervormd is, 6 procent aangeeft tot de [[Protestantse Kerk in Nederland]] te behoren en 4 procent gereformeerd is. Zo'n 4 procent is moslim, terwijl het [[boeddhisme]] wordt aangehangen door 1 procent. Het [[hindoeïsme]] heeft een iets kleiner aandeel, terwijl het [[Jodendom]] door nog geen half procent wordt beleden. Sneller dan de ontkerkelijking neemt de [[kerksheid]] af, vooral onder katholieken en moslims.<ref name="CBS Religie"/>

Parallel aan de ontkerkelijking is er een een toename van een ongebonden spirituele groep die zingeving zoekt in bewegingen als [[New age (beweging)|''new age'']]. Deze groep wordt in de statistieken als zonder religie gekenmerkt en maakt een kwart van de samenleving uit.<ref>{{aut|Donk, W.B.H.J. van de; Jonkers, A.P.; Kronjee, G.J.; Plum, R.J.J.M. (red.)}} (2006): [http://www.wrr.nl/dsc?c=getobject&s=obj&!sessionid=11zySvobBaqCs3l14qVxDU@t5G78Ld!zmQ!2Az1JIodvhoUhCp3M4aGxJh@OuGEX&objectid=3840&!dsname=default&isapidir=/gvisapi/ ''Geloven in het publieke domein, verkenningen van een dubbele transformatie''], [[Wetenschappelijke Raad voor het Regeringsbeleid|WRR]], Amsterdam University Press, Amsterdam</ref>

== Bestuur en instellingen ==
{{Zie ook|Zie ook: [[Koninkrijk der Nederlanden]].}}
Het [[Koninkrijk der Nederlanden]] is een staat bestaande uit het land Nederland met grondgebied in West-Europa en het [[Caraïbische gebied]] waar zich [[Bonaire]], [[Saba]] en [[Sint Eustatius]] bevinden die staatkundig bij Nederland horen, en verder de landen [[Aruba]], [[Curaçao]] en [[Sint Maarten (land)|Sint Maarten]]. De vier landen binnen het Koninkrijk zijn gelijkwaardige onderdelen van het grondgebied van het Koninkrijk. De staatkundige positie van de landen is echter verschillend. Waar het Europese deel is opgedeeld in [[Provincies van Nederland|twaalf provincies]], vallen de eilanden in het Caribisch gebied als bijzondere gemeenten elk afzonderlijk direct onder de verantwoordelijkheid van de landelijke overheid.

=== Overheid ===
{{Zie ook|Zie [[Politiek en overheid in Nederland]], [[Monarchie in Nederland]] en [[Nederlandse regering]] voor de hoofdartikelen over dit onderwerp.}}
Nederland is een [[constitutionele monarchie|constitutionele erfmonarchie]] en staatsrechtelijk gezien een [[parlementaire democratie]]. Belangrijke mijlpalen in de politieke geschiedenis waren de [[grondwetsherziening van 1848]] onder leiding van de liberale staatsman [[Johan Rudolph Thorbecke|Thorbecke]], waarbij onder meer een einde werd gemaakt aan de persoonlijke regeermacht van de koning, de [[koninklijke onschendbaarheid]] en de [[ministeriële verantwoordelijkheid]] voor het regeringsbeleid werden ingevoerd en het parlement meer invloed kreeg, en 1919, toen het [[algemeen kiesrecht]] werd ingevoerd. De Nederlandse politiek werd lange tijd gekenmerkt door de [[verzuiling]], maar tegelijkertijd is er een sterk streven naar het bereiken van [[consensus]]. In internationaal perspectief staat Nederland voorts bekend om zijn liberale beleid op het gebied van [[Drugsbeleid in Nederland|drugs]], [[Geschiedenis van de prostitutie in Nederland|prostitutie]], [[Euthanasie in Nederland|euthanasie]] en het [[Homohuwelijk in Nederland|homohuwelijk]]. De [[hoofdstad van Nederland]] is [[Amsterdam]]. [[Den Haag]] is echter al sinds de zestiende eeuw bijna onafgebroken de [[regeringszetel]] en de woonplaats van de vorst.

[[Bestand:Den Haag Binnenhof.jpg|thumb|links|250px|Het [[Binnenhof (Den Haag)|Binnenhof]] is het centrum van de Nederlandse politiek.]]
De verdeling van de macht is in Nederland niet geheel volgens de ''[[trias politica]]''. Het [[staatshoofd]] is sinds 1980 [[Beatrix der Nederlanden|koningin Beatrix]]. Samen met de [[ministerraad]] vormt zij de [[Nederlandse regering]], die de [[uitvoerende macht]] in handen heeft, al is de invloed van de monarch vrij beperkt. De [[voorzitter]] van de ministerraad is de [[minister-president van Nederland|minister-president]], op dit moment [[Mark Rutte]]. De ministers en de [[staatssecretaris (Nederland)|staatssecretarissen]] die hen bijstaan bij de leiding hun ministeries, vormen tezamen het [[Nederlands kabinet|kabinet]]. Het [[kabinet-Rutte|huidige kabinet]] is een [[minderheidskabinet]] dat wordt gevormd door de [[Volkspartij voor Vrijheid en Democratie|VVD]] en het [[Christen-Democratisch Appèl|CDA]], met [[gedoogsteun]] van de [[Partij voor de Vrijheid|PVV]]. Het belangrijkste adviesorgaan van de regering is de [[Raad van State (Nederland)|Raad van State]], waarvan het staatshoofd ''[[de jure]]'' de voorzitter is.

De [[wetgevende macht]] deelt de regering met het [[parlement]], de [[Staten-Generaal van het Koninkrijk der Nederlanden|Staten-Generaal]], dat bestaat uit [[tweekamerstelsel|twee kamers]]. Beide kamers moeten instemmen met wetgeving en kunnen ministers tot verantwoording roepen. De [[Tweede Kamer der Staten-Generaal|Tweede Kamer]] is het [[lagerhuis (politiek)|lagerhuis]] en heeft 150 zetels die aan de hand van rechtstreekse [[Tweede Kamerverkiezingen|algemene landelijke verkiezingen]] op basis van [[evenredige vertegenwoordiging]] voor vier jaar worden verdeeld. Het [[hogerhuis (politiek)|hogerhuis]] van het parlement is de [[Eerste Kamer der Staten-Generaal|Eerste Kamer]], waarvan de 75 leden voor vier jaar door de leden van Provinciale Staten worden gekozen, die op hun beurt wel rechtstreeks worden gekozen; in tegenstelling tot de Tweede Kamer mag ze geen wetten indienen of wijzigen, maar enkel door de Tweede Kamer goedgekeurde wetten goed- of afkeuren.

Tot slot is er de [[rechterlijke macht]], waarvan de rechters voor het leven worden benoemd door de koningin. Voor [[burgerlijk recht]] en [[strafrecht]] is de [[Hoge Raad der Nederlanden]] de hoogste rechtbank, voor [[Bestuursrecht (Nederland)|bestuursrecht]] is de [[Raad van State (Nederland)|Raad van State]] de hoogste rechtbank.

=== Politieke partijen ===
{{Zie hoofdartikel|Politieke partijen in Nederland}}
[[Bestand:Zetelverdeling Tweede Kamer 2010 heden.png|250px|thumb|rechts|[[Zetelverdeling]] toegekend voor de [[Tweede Kamer der Staten-Generaal|Tweede Kamer]] in 2010:<br />
{{Kolommen
| Kolom1=
{{legenda|#D88C34|[[Partij voor de Dieren|PvdD]] (2 zetels)}}
{{legenda|#FF0000|[[Socialistische Partij (Nederland)|SP]] (15 zetels)}}
{{legenda|#15803C|[[GroenLinks|GL]] (10 zetels)}}
{{legenda|#2CC800|[[Democraten 66|D66]] (10 zetels)}}
{{legenda|#920C19|[[Partij van de Arbeid (Nederland)|PvdA]] (30 zetels)}}
| Kolom2=
{{legenda|#3FAFD0|[[ChristenUnie|CU]] (5 zetels)}}
{{legenda|#339933|[[Christen-Democratisch Appèl|CDA]] (21 zetels)}}
{{legenda|#0E2783|[[Volkspartij voor Vrijheid en Democratie|VVD]] (31 zetels)}}
{{legenda|#FF8000|[[Staatkundig Gereformeerde Partij|SGP]] (2 zetels)}}
{{legenda|#043555|[[Partij voor de Vrijheid|PVV]] (24 zetels)}}
}}]]
Vanwege het [[meerpartijenstelsel]] en het grote aantal Nederlandse partijen is het sinds de achttiende eeuw nooit één partij gelukt een volledige meerderheid in het parlement te behalen.

Ruwweg kan gezegd worden dat het politieke systeem traditioneel wordt gedomineerd door drie blokken: de [[christendemocratie|christendemocraten]], met het CDA en in zekere mate de ChristenUnie als vertegenwoordigers, de [[sociaaldemocratie|sociaaldemocraten]], met de PvdA als grootste partij, en de [[liberalisme|liberaal-democraten]], met de VVD als grootste partij. Sinds de jaren 70 is het systeem meer versnipperd geraakt: partijen als het CDA verloren zetels en nieuwe partijen, zoals D66 en GroenLinks in de jaren 90 en de SP in recente jaren, boekten succes bij de verkiezingen.

De laatste jaren zijn er vooral ontwikkelingen geweest op het rechtse gebied. In 2002 werd door [[Pim Fortuyn]] de [[Lijst Pim Fortuyn]] opgericht. Deze partij behaalde, zonder de kort voor de verkiezingen [[moord op Pim Fortuyn|doodgeschoten]] Fortuyn, dat jaar als nieuwkomer 26 zetels. De partij viel echter snel weer uiteen en verdween bij de [[Tweede Kamerverkiezingen 2006|verkiezingen van 2006]] helemaal uit de Tweede Kamer. Datzelfde jaar werd ook de [[Partij voor de Vrijheid]] opgericht. Deze partij, met [[Geert Wilders]] als partijvoorzitter en -leider, had bij de Tweede Kamerverkiezingen van 2006 9 zetels gehaald in de Tweede Kamer. Na de verkiezingen van 9 juni 2010, momenteel dus, heeft de Partij voor de Vrijheid (PVV) 24 zetels in de Tweede Kamer.

=== Bestuursstructuur ===


{| style="text-align: center; float:right; margin-left: 1em; margin-bottom: 1em; font-size: 85%;"
|-
| 


{| class="wikitable sortable" 
!Provincie|| Bevolking<br /> ''(per 30-11-2009)''||Inw./km²||Hoofdstad
|-
|[[Groningen (provincie)|Groningen]]
|577.081
|247
|[[Groningen (stad)|Groningen]]
|-
|[[Friesland]]
|646.318
|193
|[[Leeuwarden (stad)|Leeuwarden]]
|-
|[[Drenthe]]
|490.870
|186
|[[Assen]]
|-
|[[Overijssel]]
|1.130.380
|340
|[[Zwolle]]
|-
|[[Flevoland]]
|387.698
|274
|[[Lelystad]]
|-
|[[Gelderland]]
|1.999.135
|402
|[[Arnhem]]
|-
|[[Utrecht (provincie)|Utrecht]]
|1.220.324
|881
|[[Utrecht (stad)|Utrecht]]
|-
|[[Noord-Holland]]
|2.668.197
|999
|[[Haarlem]]
|-
|[[Zuid-Holland]]
|3.502.595
|1244
|[[Den Haag]]
|-
|[[Zeeland (provincie)|Zeeland]]
|381.477
|213
|[[Middelburg (Zeeland)|Middelburg]]
|-
|[[Noord-Brabant]]
|2.444.435
|497
|[['s-Hertogenbosch]]
|-
|[[Limburg (Nederland)|Limburg]]
|1.122.990
|522
|[[Maastricht]]
|}


 ||
 [[Bestand:NederlandseProvinciesLarge.png|thumb|250px|Overzicht van de 12 Nederlandse provincies]]
|}


Nederland is een [[gedecentraliseerde eenheidsstaat]] waarbij de verschillende territoriale eenheden zelfstandige bevoegdheden hebben. De [[bestuurslaag|bestuurslagen]] bestaan uit de [[rijksoverheid]] of centrale overheid met daaronder de [[Provincies van Nederland|twaalf provincies]], [[tabel van Nederlandse gemeenten|421 gemeenten]] en [[lijst van Nederlandse waterschappen|27 waterschappen]].

De provincies zijn actief op gebieden als [[ruimtelijke ordening]], [[infrastructuur]], economie, cultuur, natuur en milieu. Ook houden ze toezicht op de gemeenten en de waterschappen. Het dagelijks bestuur van elke provincie wordt gevormd door [[Gedeputeerde Staten]], dat wordt gecontroleerd door de [[Provinciale Staten]]. De Provinciale Staten worden door het volk gekozen en moeten daarna een college van Gedeputeerde Staten vormen. Ook de leden van de [[Eerste Kamer der Staten-Generaal|Eerste Kamer]] worden door de leden van de Provinciale Staten gekozen. De voorzitter van het College van Gedeputeerde Staten en van Provinciale Staten van een provincie is de [[Commissaris van de Koning(in)]]. Binnen een provincie zijn de gemeenten ingedeeld.

[[Bestand:2012-NL-Gemeenten-50.jpg|thumb|right|300px|Detailkaart van Nederland met gemeentegrenzen per 2012]]
De [[Nederlandse gemeente|gemeenten]] vormen in Nederland de derde bestuurslaag. Het hoogste bestuursorgaan binnen de gemeenten is de [[gemeenteraad]], die om de vier jaar wordt [[gemeenteraadsverkiezing|gekozen]]. Het dagelijkse bestuur is het [[college van burgemeester en wethouders]], dat gevormd wordt door de [[wethouder]]s, die benoemd worden door de raad en door de [[burgemeester]], die op zijn beurt benoemd wordt door [[de Kroon (regering)|de Kroon]]. De taken van het gemeentebestuur behelzen onder andere stadsontwikkeling, verkeer, onderwijs, welzijn en sociale zaken. De gemeenten krijgen het grootste deel van hun geld van de rijksoverheid, de rest komt uit zaken als [[onroerendezaakbelasting]], [[parkeergeld]] en [[leges]]. Binnen de gemeente zijn de deelgemeenten ingedeeld. De deelgemeenten vormen de vierde bestuurslaag. Het hoogste bestuursorgaan binnen de deelgemeenten is de [[Deelgemeente (Nederland)|deelgemeenteraad]], die gevormd wordt door portefeuillehouders, die worden benoemd door de deelraad en door de voorzitter, die op zijn beurt gekozen wordt door de deelraad.

De [[waterschap (Nederland)|waterschappen]] staan los van de indeling in provincies en gemeenten en regelen de [[waterbeheer|waterhuishouding]] binnen een bepaald gebied. Het bestuur van een waterschap wordt gekozen door de grondeigenaren en inwoners. Het buiten houden van het water is van oudsher een [[algemeen belang]], waarbij polderbewoners genoodzaakt waren samen te werken. Uit die noodzakelijke samenwerking zijn de waterschappen ontstaan.

=== Justitie ===
De rechterlijke macht bestaat uit [[rechter]]s en [[Officier van justitie|officieren van justitie]] die het [[Openbaar Ministerie in Nederland|Openbaar Ministerie]] vormen. Rechters en leden van het Openbaar Ministerie worden door de [[De Kroon (regering)|Kroon]] benoemd. Rechters worden voor het leven benoemd. In de rechtspraak wordt een onderscheid gemaakt in [[strafrecht]], civiel of [[burgerlijk recht]] en bestuursrecht.

=== Politie ===
{{Zie hoofdartikel|Politie in Nederland}}
Sinds [[1993]] is de [[politie in Nederland]] opgedeeld in 25 [[regiokorps]]en en een Korps Landelijke Politie Diensten (KLPD). In geval van een [[Crisis (situatie)|crisis]] wordt met de [[brandweer]] en [[ambulance]]diensten samengewerkt in de met de politieregio overeenkomende [[veiligheidsregio]], en met overige overheidsdiensten. De politie viel onder de verantwoordelijkheid van twee ministeries; het ministerie van Binnenlandse Zaken en Koninkrijksrelaties en het ministerie van Justitie. Maar na het toetreden van het [[Kabinet-Rutte]]-Verhagen valt de politie onder het ministerie van Veiligheid en Justitie, dat onder leiding staat van  minister [[Ivo Opstelten]].

=== Defensie ===
{{Zie hoofdartikel|Defensie van Nederland}}
De [[krijgsmacht|defensie]] valt volledig onder het [[Ministerie van Defensie (Nederland)|Ministerie van Defensie]] en bestaat uit de [[Koninklijke Landmacht]], de [[Koninklijke Luchtmacht]], de [[Koninklijke Marine]] (inclusief [[Marine Luchtvaartdienst]] en [[Korps Mariniers]]) en de [[Koninklijke Marechaussee]].

Sinds de [[opkomstplicht]] voor de [[Dienstplicht#Militaire dienstplicht|militaire dienst]] is opgeschort bestaat de krijgsmacht volledig uit vrijwillig dienend personeel. In totaal dienen ruim 50.000 mannen en vrouwen bij de krijgsmacht. De regering is de opperbevelhebber van de strijdkrachten, in de dagelijkse praktijk wordt die functie waargenomen door de [[Ministerie van Defensie (Nederland)|Minister van Defensie]]. Aan hem rapporteert de [[Commandant der Strijdkrachten]]. De Commandant der Strijdkrachten geeft leiding aan de afzonderlijke krijgsmachtdelen.

=== Internationale verbanden ===
{{Zie hoofdartikel|Lijst van intergouvernementele organisaties waarvan Nederland lid is}}
Nederland was mede-oprichter van de [[Europese Unie]], de [[Noord-Atlantische Verdragsorganisatie|NAVO]], de [[Verenigde Naties]] en de [[Organisatie voor Economische Samenwerking en Ontwikkeling|OESO]] en maakt daarnaast deel uit van onder andere de [[Benelux]], de [[Raad van Europa]], de [[West-Europese Unie]] (WEU), de [[Wereldbank]], het [[Internationaal Monetair Fonds|IMF]] en de [[Wereldhandelsorganisatie]] (WTO). Nederland is thuishaven of gastland van onder meer de volgende internationale instellingen: het [[Internationaal Gerechtshof]], het [[Internationaal Strafhof]], de Europese veiligheidsorganisatie [[Europol]] en de [[Europese Ruimtevaartorganisatie]].

=== Onderwijs ===
{{Zie hoofdartikel|Onderwijs in Nederland}}
[[Bestand:Universitetet1.jpg|thumb|rechts|[[Academiegebouw (Groningen)|Academiegebouw]] van de [[Rijksuniversiteit Groningen]].]]
Onderwijs is verplicht vanaf de eerste dag van de maand nadat een kind vijf jaar is geworden tot het einde van het schooljaar waarin het kind zestien jaar is geworden. De meeste kinderen gaan echter al vanaf hun vierde naar het basisonderwijs. In het schooljaar waarin een kind zeventien jaar wordt, is het gedeeltelijk leerplichtig en moet dan nog minstens twee dagen per week naar school. Als de school een praktijkovereenkomst met een bedrijf heeft gesloten, dan is één dag school per week verplicht.

Onderwijs kan beginnen met peuteronderwijs op een [[peuterspeelzaal]]. Dan volgt primair onderwijs, ofwel [[Basisonderwijs (Nederland)|basisonderwijs]]. Vervolgens is daar het secundair, ofwel [[voortgezet onderwijs]] en tot slot is [[middelbaar beroepsonderwijs]], [[hoger beroepsonderwijs]] of [[universiteit|academisch onderwijs]] mogelijk. Er zijn [[Lijst van hogeronderwijsinstellingen in Nederland|diverse hogeronderwijsinstellingen]] en middelbare beroepsonderwijs-instellingen ([[Regionaal opleidingencentrum|roc]]'s), op verschillende niveaus. De [[Universiteit Leiden]] werd opgericht in 1575 en is de oudste universiteit van Nederland. Er zijn veertien door de overheid bekostigde universiteiten, waarvan de [[Universiteit van Amsterdam]], de [[Rijksuniversiteit Groningen]] en de [[Universiteit Utrecht]] de grootste zijn.

Voor een vergelijking tussen de onderwijsstructuren in Nederland en Vlaanderen, zie [[Onderwijsstructuur (Vlaanderen en Nederland)]], waar de overeenkomstige fasen van het onderwijs zoveel mogelijk naast elkaar worden geplaatst.

=== Milieubeheer ===
Vanwege de hoge bevolkingsdichtheid, de sterke industrialisatie en de intensieve landbouw heeft Nederland te maken met verschillende [[milieu]]problemen. 

De [[Hinderwet]] van 1875 was lange tijd de enige wet op het gebied van milieubeheer. In de jaren zestig werd het publiek zich bewust van de milieuproblemen en sindsdien ontwikkelde Nederland een milieubeleid. Dit richtte zich aanvankelijk op sanering, maar vanaf de jaren tachtig begon men zich ook te richten op preventie en beheer. Tegenwoordig vindt zo'n 70% van de regelgeving op dit gebied plaats op Europees niveau. Het beleid heeft er voor gezorgd dat ondanks de economische groei op een aantal gebieden de vervuiling is afgenomen en de milieukwaliteit is verbeterd. 

Het huidige beleid is omschreven in de [[Toekomstagenda milieu]] waarin de overheid ervoor kiest zich te concentreren op de thema's klimaatverandering, luchtkwaliteit en aantasting van biodiversiteit en natuur.<ref>[[Ministerie van Volkshuisvesting, Ruimtelijke Ordening en Milieubeheer|Ministerie van VROM]] (2006): [http://www.vrom.nl/docs/publicaties/6139.pdf ''Toekomstagenda Milieu: schoon, slim, sterk''].</ref> Deze agenda bouwt voort op het laatste [[Nationaal Milieubeleidsplan]].<ref>Ministerie van VROM (2001): [http://www.vrom.nl/get.asp?file=docs/publicaties/milieu14545.pdf&dn=1076&b=vrom ''Nationaal Milieubeleidsplan 4. Een wereld en een wil: werken aan duurzaamheid'']</ref>

== Cultuur ==
{{Zie hoofdartikel|Cultuur in Nederland}}
=== Nationale symbolen ===
Nationale symbolen bestaan op verschillende niveaus. Zo wordt bijvoorbeeld vaak het portret van het [[staatshoofd]] aangebracht op munten en postzegels. Vooral bij regerende vorstenhuizen is dit het geval. Nederland vormt daarop geen uitzondering. Geijkte officiële symbolen zijn met name de volgende:
[[Bestand:DutchFlagonQueensday.jpg|thumb|links|De [[vlag van Nederland|Nederlandse vlag]] met oranje [[wimpel]]]]
* De [[vlag van Nederland]] bestaat uit drie horizontale banen van gelijke hoogte in de kleuren rood, wit en blauw. De vlag dateert uit 1579, toen de onafhankelijkheid van Nederland werd uitgeroepen en werd officieel goedgekeurd in 1796 en bevestigd als nationaal embleem in 1937. Het wit en blauw zijn de livreikleuren van het Franse vorstendom [[Oranje (land)|Orange]], waar het [[Huis Nassau]], het latere Nederlandse koningshuis, mee verbonden raakte (zie [[René van Chalon]]). Het rood was oorspronkelijk oranje, naar de naam van het vorstendom, maar werd in de loop van de 17e eeuw vervangen door [[vermiljoen]]rood, dat tijdens zeeslagen makkelijker te herkennen was. Op feestdagen die te maken hebben met het koningshuis of tijdens diplomatieke reizen naar het buitenland wordt ook wel een oranje wimpel boven de vlag gehangen.
* Het [[Wapen van het Koninkrijk der Nederlanden]] is oorspronkelijk in 1815 ontworpen en in 1907 aangepast. Het geblokte schild met een leeuw, zwaard en pijlen is het [[heraldiek|heraldisch symbool]] van de Koningin en het Land.
* Het [[Wilhelmus]] is het volkslied sinds 10 mei 1932. Daarvoor was vanaf 1817 (met uitzondering van een gat van 1832 tot 1833) [[Wien Neêrlands bloed]] het volkslied.

Informeel geldt tegenwoordig de kleur [[oranje (kleur)|oranje]] in het algemeen als een symbool voor Nederland. Dit komt, behalve in de kleur van de kleding der vertegenwoordigende sportteams, ook tot uitdrukking in de wijze waarop [[fan|supporters]] zich in en aan het buitenland tonen.

Bij al deze symbolen speelt expliciet of impliciet het [[koningshuis]] een rol. De vorst en het koninklijk huis vervullen zelf echter ook een belangrijke symbolische functie voor Nederland, zowel institutioneel als ''in personam''. Dit is te meer het geval omdat het [[Monarchie in Nederland|Huis van Oranje]] al meer dan vier eeuwen zijn geschiedenis deelt met het volk van Nederland. [[Willem van Oranje|Willem de Zwijger]] was de [[prins van Oranje]] die Nederland vanaf 1568 naar de zelfstandigheid leidde.

=== Tradities en feestdagen ===
{{Zie hoofdartikel|Feestdagen in Nederland}}
[[Bestand:Sinterklaas arrives in the Netherlands.jpg|thumb|rechts|[[Sinterklaas]] is geen nationale feestdag, maar wordt wel wijdverbreid gevierd]]
Nederland telt acht officiële feesten (verdeeld over tien feestdagen),<ref>[http://www.rijksoverheid.nl/documenten-en-publicaties/vragen-en-antwoorden/welke-feestdagen-kent-nederland-en-wanneer-worden-ze-gevierd.html Welke feestdagen kent Nederland en wanneer worden ze gevierd?], Rijksoverheid</ref> waarvan er twee als [[nationale feestdag]] worden aangeduid. De eerste is [[Koninginnedag]], een dag van eenheid en saamhorigheid die gevierd wordt op [[30 april]], de geboortedag van voormalig [[Juliana der Nederlanden|koningin Juliana]] en de dag waarop de huidige vorstin, [[Beatrix der Nederlanden|koningin Beatrix]], als staatshoofd werd ingehuldigd. De andere nationale feestdag is [[Bevrijdingsdag]]: op [[5 mei]] wordt de capitulatie van het Duitse leger in Nederland tijdens de [[Tweede Wereldoorlog]] gevierd. Bevrijdingsdag is elk jaar een nationale feestdag; of het als vrije dag geldt is echter afhankelijk van de [[cao]] of de werkgever.

Nederland is sterk beïnvloed door het [[christendom|christelijke geloof]] en daarom staat er ook een groot aantal christelijke feesten op de feestdagenkalender: [[Kerstmis]] (eerste en tweede Kerstdag), [[Goede Vrijdag]], [[Pasen]] (eerste en tweede Paasdag), [[Hemelvaart (christendom)|Hemelvaart]] en [[Pinksteren]]. Op deze dagen, behalve Goede Vrijdag, hebben de meeste Nederlanders vrij. Ook [[Nieuwjaarsdag]] staat op de lijst van algemeen erkende feestdagen.

Voorts zijn er nog enkele tradities en feestdagen die hoewel niet officieel, wel op grote schaal gevierd worden. Zo worden tijdens de [[Nationale Dodenherdenking]] op [[4 mei]], één dag voor Bevrijdingsdag, alle oorlogsslachtoffers sinds het uitbreken van de Tweede Wereldoorlog herdacht. [[Sint-Maarten (feest)|Sint-Maarten]] is een christelijk feest, maar het wordt vooral in het noorden van het land gevierd. Het eveneens van oorsprong christelijke [[carnaval]] wordt, voorafgaand aan [[aswoensdag]], juist het uitbundigst gevierd in het zuiden van het land. Het kinderfeest [[Sinterklaas]] wordt in het hele land gevierd, met als hoogtepunt de zogeheten [[Pakjesavond]] op 5 december. Op [[Oudejaarsavond]] wordt het jaar 's avonds traditioneel met [[oliebol]]len, de [[oudejaarsconference]] en [[vuurwerk]] afgesloten.

=== Kunst ===
[[Bestand:The Nightwatch by Rembrandt.jpg|thumb|links|250px|''[[De Nachtwacht]]'' (1642) van [[Rembrandt van Rijn|Rembrandt]]]]
De [[Nederlandse schilderkunst]] wordt vertegenwoordigd door een groot aantal meesters. De bloeiperiode vond plaats in de '[[Gouden Eeuw (Nederland)|gouden]]' zeventiende eeuw. De bekendste schilder uit deze periode is [[Rembrandt van Rijn|Rembrandt]], maar ook andere ''[[Hollandse School|oude Hollandse meesters]]'' als [[Johannes Vermeer]], [[Frans Hals]] en [[Jan Steen]] genieten internationale faam. Hoewel de schilderkunst uit de periode erna minder bekend is, is het werk van de negentiende-eeuwse [[postimpressionisme|postimpressionistische]] schilder [[Vincent van Gogh]] wel wereldberoemd geworden, zij het pas na zijn dood. Uit de eerste helft van de twintigste eeuw dateert de [[abstracte kunst]] van [[Piet Mondriaan]], die betrokken was bij de kunstbeweging [[De Stijl]]. In 1948 werd de kunstvereniging [[Cobra (kunst)]] opgericht, met leden als [[Karel Appel]] en [[Guillaume Cornelis Beverloo|Corneille]]. Een andere Nederlandse kunstenaar uit de twintigste eeuw is [[Maurits Cornelis Escher|M.C. Escher]], die in zijn [[Grafiek (kunstvorm)|grafische]] kunstwerken veelvuldig gebruik maakte van [[onmogelijke figuur|onmogelijke objecten]] en [[gezichtsbedrog]].

De [[Nederlandse literatuur]] bouwde vanaf de Gouden Eeuw een eigen traditie op, samen met het ontstaan van een algemeen geaccepteerde standaard voor de [[Nederlands|Nederlandse taal]], met [[Joost van den Vondel]] en [[Pieter Corneliszoon Hooft]] als bekendste vertegenwoordigers. [[Eduard Douwes Dekker|Multatuli]] beschreef en bekritiseerde in de negentiende eeuw in zijn [[Max Havelaar (boek)|Max Havelaar]] de situatie in [[Nederlands-Indië]]. Tijdens de Tweede Wereldoorlog schreef [[Anne Frank]] in het [[Anne Frank Huis|Achterhuis]] in Amsterdam haar wereldberoemde [[Het Achterhuis (dagboek)|dagboek]], dat na haar dood tijdens de [[Holocaust]] door haar vader werd gepubliceerd. In de naoorlogse literatuur wordt vaak gesproken van '[[De Grote Drie#Literatuur|de grote drie]]', verwijzend naar [[Willem Frederik Hermans]], [[Harry Mulisch]] en [[Gerard Reve]]. Andere noemenswaardige schrijvers uit deze periode zijn [[Jan Wolkers]] en [[Hella S. Haasse]]. Uiteraard wordt de internationale erkenning van de Nederlandse literatuur gehinderd door een taalbarrière, maar een schrijver als [[Cees Nooteboom]] haalt met Duitse vertalingen van zijn werk grotere oplagen dan met het Nederlandse origineel.

De [[Franco-Vlaamse School|Nederlandse School]] was in de vijftiende en zestiende eeuw een grote stroming in de [[Renaissancemuziek]]. [[Jan Pieterszoon Sweelinck]] en [[Jacob van Eyck]] werden internationaal bekende componisten, net als in de twintigste eeuw onder meer [[Willem Pijper]], [[Henk Badings]], [[Lex van Delden]] en recente componisten als [[Peter Schat]], [[Tristan Keuris]], [[Simeon ten Holt]] en [[Louis Andriessen]] - zie [[Lijst van Nederlandse muziek]]. 

In de jaren 70 van de twintigste eeuw kende de Nederlandse rockband [[Golden Earring]] kort wereldwijd succes, op kleinere schaal waren ook groepen en artiesten als [[Shocking Blue]], [[Earth & Fire]] en [[George Baker (zanger)|George Baker]] succesvol. Van de Nederlandse popmuziek, ook wel aangeduid als ''[[nederpop]]'', zijn heden ten dage onder meer [[Anouk (zangeres)|Anouk]] en [[Within Temptation]] bekend, evenals [[Diskjockey|dj]]'s als [[Tiësto]] en [[Armin van Buuren]]. Op Nederlandstalig gebied zijn verscheidene artiesten noemenswaardig: van [[Boudewijn de Groot]], [[Rob de Nijs]] en [[Frank Boeijen]] uit het verleden, tot [[BLØF]], [[Guus Meeuwis]] en [[Marco Borsato]] tegenwoordig. Ook het [[levenslied]] is een populair muziekgenre, met namen als [[André Hazes]], [[Frans Bauer]] en [[Jan Smit (zanger)|Jan Smit]]. [[Pinkpop]], [[A Campingflight to Lowlands Paradise|Lowlands]] en het [[North Sea Jazz Festival]] zijn enkele grote muziekfestivals.

Kenmerkend voor de Nederlandse [[architectuur]] zijn [[Hendrik Petrus Berlage]], de [[Amsterdamse School (bouwstijl)|Amsterdamse School]] en [[De Stijl]].
<!-- Dit stuk beschrijft de Nederlandse literatuurgeschiedenis. Het is nu echter te uitgebreid om in het artikel te worden opgenomen.

===== Middeleeuwen en rederijkerstijd (1150-1550) =====
{{Zie hoofdartikel|Nederlandse literatuur: de Middeleeuwen}}
De Nederlandse letterkunde begint met teksten in het [[Middelnederlands]], die vanaf de twaalfde en de dertiende eeuw in [[Limburg (Belgische provincie)|Limburg]], [[Vlaanderen]], [[Hertogdom Brabant|Brabant]] en [[Holland]] worden geschreven. Een onderscheid tussen de zuidelijke Nederlanden en de noordelijke was toen nog niet aan de orde, maar wel lag het culturele zwaartepunt in het zuiden. Daaraan voorafgaand zijn alleen fragmenten van teksten in het [[Oudnederlands]] ([[Oudnederfrankisch]]) (uit de [[vroege middeleeuwen]], ca. 500-1150) overgebleven. Van de eerste periode van het Oudnederlands, tussen 600 tot 900, is er zo goed als niets overgeleverd. De eerste met naam bekende auteur is de Limburger [[Henric van Veldeke]] (vanaf ca. 1170) , wiens werk door Duitse literatuurhistorici ook tot de [[Middelduits]]e letterkunde wordt gerekend, omdat hij een groot deel van zijn loopbaan aan Duitse hoven verbleef en meer in een eigen Duits ging dichten. <br />
Tegelijk met de opbloei van Vlaanderen en Brabant komt ongeveer een eeuw na Veldeke de literatuur in die gewesten tot bloei. Onder meer [[Jacob van Maerlant]] (ca. 1270) is een belangrijk Vlaams auteur, die vele navolgers kende. In Brabant zijn de teksten van [[Jan van Boendale]] (ca. 1330) en vooral van de mystici [[Hadewijch (schrijfster)|Hadewych]] (ca. 1250) en [[Jan van Ruusbroec]] (ca. 1350) belangwekkend, terwijl in Holland behalve [[Melis Stoke]] (13de eeuw) als eersten pas [[Willem van Hildegaersberch]] en [[Dirc Potter]] genoemd kunnen worden, rond 1400 werkzaam aan het Haagse hof.<br />
[[Bestand:Roman.de.renart.2.jpg|thumb|rechts|260px|Roman de Renart, uit een Frans [[handschrift (document)|handschrift]] van circa 1300]]Hoogtepunten van de Middelnederlandse letterkunde (uit de zuidelijke Nederlanden) zijn onder meer het dierenepos [[Van den vos Reynaerde]] (ca. 1260), dat beschouwd wordt als aanzienlijk beter dan zijn Franse voorbeeld, verschillende ridderromans (waaronder met name [[Arthurverhaal|Arthurromans]] als [[Walewein en het schaakbord|Walewein]] en [[Haagse Lancelotcompilatie|Lancelot]]), zogeheten Karelromans als het [[Roelantslied]] (13de eeuw) en [[Karel en de Elegast]] (ca. 1250), en de Marialegende [[Beatrijs]] (14de eeuw).
Wereldlijke toneelstukken zijn de vier [[abele spelen]], [[Esmoreit]], [[Gloriant]], [[Lanseloet van Denemerken]] en [[Vanden Winter ende vanden Somer]]. Ze dateren uit omstreeks 1350 en behoren tot het oudst bekende West-Europese wereldlijke toneel.

In de [[late middeleeuwen]] (de periode van 1270 tot 1500) ontstonden ook de kamers van de [[rederijkers]]: amateur-dichters die zich verenigden in letterkundige broederschappen die 'rederijkskamers' werden genoemd. Deze 'kamers' domineerden de 15de-eeuwse Nederlandstalige literatuur. Het beroemdste rederijkerswerk is het toneelstuk [[Elckerlijc]] of [[Elckerlijc|Elckerlyc]] (voluit: ''Den Spyeghel der Salicheyt van Elckerlijc - Hoe dat elckerlijc mensche wert ghedaecht Gode rekeninghe te doen''), een 15de-eeuwse Brabantse [[moraliteit]] of 'zinnespel', waarvan onder meer een vroeg-16de-eeuwse vertaling in het Engels verscheen onder de titel ‘Everyman’. Mogelijk de bekendste en talentrijkste 'rederijker' was aan het eind van deze periode een Antwerpse, [[Anna Bijns]] (ca. 1540), die als vrouw nooit lid van zo'n kamer is geweest.

Uit dezelfde tijd, de overgang van de middeleeuwen naar de [[renaissance]] (die rond 1550 gaat doorzetten), is [[Mariken van Nieumeghen]], een [[mirakelspel]] daterend van het begin van de 16de eeuw. De volledige titel geeft een korte omschrijving van de inhoud: ''Die waerachtige ende seer wonderlycke historie van Mariken van Nieumeghen die meer dan seven jaren met den duvel woonde ende verkeerde''.
-->

=== Cultureel en natuurlijk erfgoed ===
[[Bestand:Kinderdijk11.JPG|thumb|rechts|250px|De [[Kinderdijkse molens]].]]
[[museum|Musea]], als Het [[Rijksmuseum Amsterdam]], [[Van Gogh Museum]], [[Mauritshuis]], [[Nederlands Openluchtmuseum|Openluchtmuseum Arnhem]] en [[Museum Boijmans Van Beuningen]], vormen, alleen al vanwege hun aanwezigheid, voor een belangrijk deel het [[cultureel erfgoed]] van Nederland. Veel grotere musea zijn gevestigd in architectonisch bijzondere gebouwen en sommige zijn landschappelijk fraai gelegen, zoals [[Paleis Het Loo]] en het [[Kröller-Müller Museum]].

Het natuurlijk erfgoed van Nederland bestaat voor een groot deel uit het vlakke natte landschap met onder meer rivieren, [[polder]]s en [[molen]]s. Daarnaast zijn er nog natuurgerelateerde gebieden zoals de [[Keukenhof]], de [[Veluwe]], de [[Waddeneilanden]] en de [[Nationaal Park De Biesbosch|Biesbosch]]. De natuur in Nederland is sterk door de mens beïnvloed, voornamelijk vanwege het waterbeheer. De bekendste voorbeelden hiervan zijn de [[Zuiderzeewerken|IJsselmeerpolders]] en de [[Deltawerken]]. De [[Kinderdijkse molens|molens van Kinderdijk]] zijn sinds 1997 [[Werelderfgoed]].

=== Eten en drinken ===
{{Zie hoofdartikel|Nederlandse keuken}}
[[Bestand:Boerenkool stamppot.jpg|thumb|links|[[Boerenkool (gerecht)|Boerenkoolstamppot]] met [[rookworst]]]]
De traditionele Nederlandse keuken is voornamelijk beïnvloed door het agrarische leven in vroegere tijden. De hoofdmaaltijd wordt in Nederland 's avonds gegeten en een typisch Nederlandse maaltijd bestaat uit een combinatie van aardappels, groente en vlees. Ook [[stoofpot|stoof-]] en [[stamppot]]ten en [[maaltijdsoep]]en zijn kenmerkend voor de Nederlandse keuken. Bij het ontbijt en in de middag wordt vaak [[brood]] gegeten, met boter en allerlei soorten zoet en hartig [[broodbeleg]], variërend van [[vleeswaren]] en [[kaas]] tot [[hagelslag]], [[chocoladepasta]] en [[pindakaas]]; ook [[ontbijtgranen]] als [[muesli]] en [[cornflakes]] worden, met melk of yoghurt, als ontbijt genuttigd.

Bij het ontbijt en de middagmaaltijd wordt vaak koffie of thee gedronken. In de koudere maanden is (warme) [[chocolademelk]] ook een populaire drank. [[Bier]] is veruit de meest gedronken [[alcoholische drank]]: in 2008 werd gemiddeld 78,5 liter per Nederlander gedronken. Van de totale Nederlandse bierproductie in dat jaar, ruim 2,7 miljard liter, werd meer dan 1,6 miljard liter geëxporteerd, waarmee Nederland de grootste bierexporteur ter wereld is.<ref>[http://www.cbk.nl/Menu_Links/de_branche_in_cijfers/jaarcijfers/ Jaarcijfers 2008], Centraal Brouwerij Kantoor</ref>

De [[Edammer kaas|Edammer]] en [[Goudse kaas]] zijn ook buiten Nederland erg bekend. Andere bekende [[Lijst van Nederlandse gerechten|Nederlandse gerechten en producten]] zijn veelal zoetigheden, zoals [[pannenkoek]]en en [[poffertjes]], [[Limburgse vlaai]], [[stroopwafel]]s en [[oliebol]]len. [[Kroket]]ten en [[frikandel]]len zijn typisch Nederlandse snacks. Ook vis wordt soms als [[fastfood]] gegeten, bijvoorbeeld in de vorm van [[haring (dier)|haring]] of [[kibbeling]] (stukjes vis in beslag gebakken). Naast deze typisch Nederlandse gerechten zijn er echter ook veel invloeden van buitenaf. Onder andere uit de [[Indische gerechten|Nederlands-Indische]], de [[Chinese keuken|Chinese]] en de [[Italiaanse keuken]] zijn gerechten overgenomen,

=== Media ===
[[Bestand:Dutch newspapers.jpg|thumb|rechts|Diverse Nederlandse dagbladen in een krantenrek.]]
De belangrijkste Nederlandse dagbladen zijn ''[[De Telegraaf]]'', ''[[Algemeen Dagblad]]'', ''[[de Volkskrant]]'', ''[[NRC Handelsblad]]'' en ''[[Trouw (krant)|Trouw]]''. Historisch gezien is ook ''[[het Parool]]'' dat in de Tweede Wereldoorlog als verzetskrant werd opgericht een belangrijke krant. Tegenwoordig is het hoofdzakelijk gericht op de stad en regio Amsterdam. Voor (protestantse) kerkelijke lezers zijn het [[Reformatorisch Dagblad]] en het [[Nederlands Dagblad]] bekende landelijke kranten. Met ''[[Sp!ts]]'', ''[[Metro (Nederland)|Metro]]'' en ''[[De Pers]]'' telt Nederland ook een aantal [[gratis krant]]en. ''[[Elsevier (opinieweekblad)|Elsevier]]'', ''[[HP/De Tijd]]'', ''[[Vrij Nederland]]'' en ''[[De Groene Amsterdammer]]'' zijn vier opiniebladen.

De [[Televisie in Nederland|Nederlandse televisie]] heeft zowel [[Nederlandse Publieke Omroep|publieke]] als [[commerciële televisie|commerciële]] zenders. De publieke omroep bestaat uit [[Nederland 1]], [[Nederland 2|2]] en [[Nederland 3|3]] en voor Nederlanders in het buitenland [[BVN]] en wordt gekenmerkt door de [[verzuiling|verzuilde]] structuur. De belangrijkste bedrijven die commerciële televisie verzorgen zijn [[RTL Group|RTL]] en [[SBS Broadcasting|SBS]], die samen in totaal zeven zenders beheren. Enkele andere commerciële zenders zijn [[NET 5]], [[Nickelodeon Nederland|Nickelodeon]], [[Comedy Central (Nederland)|Comedy Central]] en [[Kindernet]].

Op [[radio]]gebied is er eveneens een [[lijst van radiozenders in Nederland|groot aantal zenders]]. Er zijn zes landelijke publieke zenders, met [[Radio 1 (Nederland)|Radio 1]], [[Radio 2 (Nederland)|Radio 2]] en [[3FM]] als belangrijkste, en verscheidene digitale en regionale publieke zenders. [[Radio 538]], [[Sky Radio]] en [[Q-music (Nederland)|Q-music]] zijn de belangrijkste spelers in de commerciële markt.

=== Sport ===
[[Bestand:Speed skating in the Netherlands.jpg|thumb|links|200px|[[Schaatsen]] is een van de populairste sporten in Nederland]]
In Nederland is [[voetbal]] de belangrijkste sport. Het [[Nederlands voetbalelftal|Nederlandse voetbalelftal]] won het [[Europees kampioenschap voetbal 1988]] en behaalde op veel andere EK's en WK's ereplaatsen; voormalige voetballers als [[Johan Cruijff]] en [[Marco van Basten]], alsmede de in het buitenland werkende trainer-coach [[Guus Hiddink]] droegen eraan bij dat Nederland op dit gebied wereldwijd bekend werd. Andere populaire sporten zijn onder meer [[hockey]], [[schaatsen]], [[wielersport]], [[paardensport]], [[volleybal]], [[handbal]], [[korfbal]], [[tennis]], [[golf (sport)|golf]] en [[zwemmen]]. Typisch Nederlandse sporten zijn onder meer [[Polsstokverspringen|fierljeppen]], [[kaatsen]], [[klootschieten]] en [[korfbal]].

Vanaf de tweede helft van de negentiende eeuw werden sportclubs en -bonden gevormd. Een belangrijk figuur in de Nederlandse sportgeschiedenis is [[Pim Mulier]], die aan het eind van de 19e eeuw veel tot dan toe niet tot nauwelijks bekende sporten in Nederland introduceerde en professionaliseerde. Hij was ook de initiator van de [[Elfstedentocht]], een 200&nbsp;km lange schaatstocht over [[natuurijs]] langs de [[Friese elf steden]]. In [[Olympische Zomerspelen 1900|1900]] was het debuut van [[Nederland op de Olympische Spelen]] een feit: sindsdien werden meer dan 300 medailles behaald, waaronder 100 gouden. Daarmee staat Nederland 17e op de [[medaillespiegel Olympische Spelen aller tijden|medaillespiegel van de Olympische Spelen aller tijden]].

Het [[NOC*NSF]] is de overkoepelende sportorganisatie van de Nederlandse sportbonden en de Nederlandse vertegenwoordiger binnen de internationale sportkoepel [[Internationaal Olympisch Comité|IOC]]. Amsterdam organiseerde de [[Olympische Zomerspelen 1928]]; in 1980 vonden de [[Paralympische Zomerspelen 1980|Paralympische Zomerspelen]] plaats in Arnhem. Samen met België was Nederland gastheer van het [[Europees kampioenschap voetbal 2000]]. Voorts zijn er [[Nederlandse kandidatuur voor de Olympische Spelen van 2028|plannen]] om de [[Olympische Zomerspelen 2028]] te organiseren.

=== Evenementen ===
In Nederland worden vele [[evenement]]en gehouden. Onder andere zijn er diverse [[jaarbeurs|beurzen]] zoals de [[AutoRAI]] en de [[huishoudbeurs]] in Amsterdam en diverse beurzen in de Jaarbeurshallen in Utrecht. Ook zijn er terugkerende evenementen zoals [[Sail Amsterdam]]. Op het gebied van kunst en cultuur zijn er onder andere [[kunstevenement]]en, zoals bij de opening van het cultuurseizoen de [[Uitmarkt]].

== Economie ==
{{Zie hoofdartikel|Economie van Nederland}}

=== Economische basis ===
[[Bestand:Effbeurs1.jpg|thumb|rechts|250px|De [[Amsterdamse effectenbeurs]], de oudste financiële handelsbeurs ter wereld]]
Nederland is een welvarend land met een [[open economie]], die sterk leunt op de buitenlandse handel, met name met [[Duitsland]]. De [[Economie (systeem)|economie]] wordt getypeerd door stabiele verhoudingen, een matige [[inflatie]], een terughoudend financieel beleid en door zijn belangrijke rol als Europese transportader. Over de gehele linie bekeken hoort Nederland tot de 20 grootste economieën van de wereld, na de 'grootmachten' als (willekeurige volgorde) Duitsland, de Verenigde Staten, het Verenigd Koninkrijk, Japan en dergelijke. Duitsland (25,2%), [[België]] (14,6%), [[Verenigd Koninkrijk]] (8,9%), [[Frankrijk]] (8,4%) en [[Italië]] (4,6%) zijn de belangrijkste exportpartners van Nederland.<ref>[https://www.cia.gov/library/publications/the-world-factbook/geos/nl.html Netherlands], [[The World Factbook]]</ref>

Nederland is, na de [[Verenigde Staten]] en [[Frankrijk]], het derde exportland op het gebied van [[Landbouw|land-]] en [[tuinbouw]]producten. In de intensieve, gemechaniseerde land- en tuinbouw werkt weliswaar slechts 4% van de Nederlandse beroepsbevolking, maar er worden door de sector enorme hoeveelheden voedsel voor de voedselverwerkingsindustrie en de export geproduceerd. De [[glastuinbouw]] is van grote omvang en vertegenwoordigt bijna de helft van de Europese capaciteit. De [[bloembollenteelt]] met de bekende [[bollenveld]]en is van belang, waarbij Nederland de voornaamste leverancier is van [[tulpenbol]]len voor Europa en Noord-Amerika.

De [[levensmiddelentechnologie|voedings]]- en [[genotmiddel]]enindustrie, de [[Chemische technologie|chemische industrie]], de [[olieraffinage|aardolie-industrie]] en de [[metaal]]industrie zijn de belangrijkste [[Industrie in Nederland|industriële activiteiten in Nederland]].

Andere belangrijke onderdelen van de economie zijn de [[internationale handel]] en het [[Bank (financiële instelling)|bankwezen]]. Amsterdam is het financiële en zakencentrum van Nederland en behoorde in 2008 bij de grootste tien zakencentra ter wereld.<ref>[http://www.topstad.amsterdam.nl/nieuws/amsterdam_in_top_10?ActItmIdt=143702 Amsterdam in top 10 zakencentra], Gemeente Amsterdam, 5 september 2008</ref> De [[Amsterdamse effectenbeurs]] is de locatie van de [[AEX|Amsterdam Exchange Index]] (AEX) en is tegenwoordig onderdeel van [[Euronext]]. Sinds 1 januari 2002 is de [[Euro]] het enige wettige betaalmiddel. Daarvoor werd betaald met de [[Nederlandse gulden]]. In de bijzondere gemeenten [[Bonaire]], [[Sint Eustatius]] en [[Saba]] is de [[Amerikaanse dollar]] wettig betaalmiddel.<ref>[http://nos.nl/artikel/208766-exantillen-stappen-over-op-dollar.html Ex-Antillen stappen over op dollar] - nos.nl</ref>

=== Energie ===
Als hoogontwikkelde economie heeft Nederland net als andere geïndustrialiseerde landen een hoog [[Energie (economie)|energieverbruik]], 3330 [[Joule|PJ]] voor 2008. Het grootste deel hiervan wordt opgewekt met behulp van [[fossiele brandstof]]fen, vooral [[aardolie]], [[aardgas]] en [[steenkool]]. Afgezien van aardgas wordt dit voornamelijk geïmporteerd. Een groot deel van de aardolie wordt na [[Olieraffinage|raffinage]] weer geëxporteerd. Ook het aardgas uit eigen bodem wordt voor een groot deel uitgevoerd. Met aardgas en in mindere mate steenkool wordt ook het grootste deel van de benodigde elektriciteit opgewekt. Een beperkte bijdrage hierin wordt geleverd door [[duurzame energie]] en [[kernenergie]] en ook importeert de [[Nederlandse elektriciteitsmarkt]] via de [[Trans-Europese energienetwerken]].<ref>[[Compendium voor de Leefomgeving|Milieu- en Natuurcompendium]], [http://www.milieuennatuurcompendium.nl/onderwerpen/nl0006-Energie.html?i=6 ''Energie'']</ref>

Om in 2020 30% minder [[broeikasgassen]] uit te stoten, richt het beleid zich hier op energiebesparing en duurzame energie.

=== Toerisme ===
{{Zie hoofdartikel|Toerisme in Nederland}}
[[Bestand:KeizersgrachtLeliegracht.jpg|thumb|rechts|250px|Een [[rondvaartboot]] in de Amsterdamse [[Keizersgracht (Amsterdam)|Keizersgracht]].]]
Nederland wordt jaarlijks door ongeveer 10 tot 11 miljoen buitenlandse toeristen bezocht. Onder de belangrijkste bezienswaardigheden zijn de historische steden, vooral [[Amsterdam]], de Deltawerken en het polderachtige landschap.

De Nederlandse steden gelden als belangrijke toeristische bestemming. Vooral de hoofdstad [[Amsterdam]] is populair onder buitenlandse toeristen, mede dankzij de [[coffeeshop]]s en het prostitutiegebied [[de Wallen]]. Ook de [[grachtengordel]] met een groot aantal historische bouwwerken en belangrijke musea gelden als een belangrijke bezienswaardigheid. Met 4,9 miljoen toeristen <small>(2007)</small> is Amsterdam de op vier na meest bezochte toeristenbestemming in Europa en de op zes na grootste [[congres (bijeenkomst)|congresstad]] ter wereld.<ref>[http://www.ez.amsterdam.nl/thema%27s/toerisme_en Toerisme en congres], Gemeente Amsterdam - Economische Zaken]</ref>

Ook de andere drie grote steden hebben hun eigen kenmerken. [[Rotterdam]] heeft een indrukwekkende skyline en haven, [[Den Haag]] heeft de [[Ridderzaal]], [[Madurodam]] en de badplaats [[Scheveningen]] en [[Utrecht (stad)|Utrecht]] is bekend om zijn [[Dom van Utrecht|Domtoren]]. Verder zijn er nog vele andere bezienswaardige steden en dorpen. Er zijn historische plaatsen als [[Gouda]], [[Delft]] en [[Alkmaar (Nederland)|Alkmaar]], [[Middelburg (Zeeland)|Middelburg]], [[Veere (stad)|Veere]] en [[Maastricht]] en plaatsen met een folkloristisch karakter zoals [[Volendam]], [[Marken (Nederland)|Marken]] en de [[Zaanse Schans]]. Vele grotere en middelgrote steden hebben ook hun eigen karakter zoals [[Eindhoven]], [[Groningen (stad)|Groningen]], [[Breda]], [['s-Hertogenbosch]], [[Leeuwarden (stad)|Leeuwarden]], [[Leiden]] en [[Nijmegen]].

Verder zijn er nog [[attractiepark]]en zoals de [[Efteling]], [[Duinrell]], [[Walibi Holland]] en de miniatuurstad [[Madurodam]] en [[dierentuin]]en zoals [[Artis]] en [[Diergaarde Blijdorp]].

=== Transport ===
{{Zie hoofdartikel|Transport in Nederland}}
[[Bestand:EHAM Terminal E.jpg|thumb|links|250px|De E-pier van [[Luchthaven Schiphol]]]]
Van groot belang voor de Nederlandse economie is de [[vervoer|transportsector]]. De [[haven van Rotterdam]] is de grootste van Europa en een van de grootste ter wereld. Andere belangrijke havengebieden zijn [[Haven van Amsterdam|Amsterdam]], [[Eemshaven]] en [[Vlissingen]]/[[Terneuzen (stad)|Terneuzen]]. Het achterland van deze havens wordt ondersteund door een uitgebreid net van rivieren, kanalen en andere waterwegen. De [[binnenvaart]] en de [[zeevaart]] spelen daarom een belangrijke rol in de Nederlandse economie. De rivieren [[Rijn]], [[Maas]] en [[Schelde (rivier)|Schelde]] die vanuit de buurlanden binnenstromen en in de [[Noordzee]] uitmonden, maken Nederland al eeuwenlang een knooppunt voor de Europese binnenvaart.

[[Luchthaven Schiphol|Schiphol]] behoort als [[mainport]] tot 's werelds grootste internationale [[vliegveld|luchthavens]]. [[Eindhoven Airport]] is sinds 2006 het grootste regionale vliegveld van Nederland, [[Rotterdam The Hague Airport]] is het tweede regionale vliegveld van het land.

Mede als gevolg van de hoge bevolkingsdichtheid bezit Nederland een zeer dichte [[verkeersinfrastructuur|infrastructuur]]. Het autowegen- en spoorwegnet kunnen de groeiende verkeersdruk echter steeds minder goed verwerken. Er is een uitgebreid wegennet van [[autosnelweg]]en en [[autoweg]]en met een totale lengte van circa 116.500 kilometer. Vrijwel alle wegen zijn [[tolweg|tolvrij]], met uitzondering van een aantal [[oeververbinding]]en. 

Het [[spoorwegen in Nederland|spoorwegnet]] heeft een totale lengte van 2808 kilometer en is een van de drukst bereden spoornetwerken van Europa. De belangrijkste vervoerder van passagiers is de [[Nederlandse Spoorwegen|NS]]. Andere vervoerders met treinverbindingen in Nederland zijn: [[Arriva Personenvervoer Nederland|Arriva]], [[Connexxion]], [[Syntus]] en [[Veolia Transport Nederland|Veolia]]. Het stads- en streekvervoer per bus wordt ook grotendeels gereden door deze vervoerbedrijven. In enkele steden rijden lokale vervoerders, en in een groot deel van het Noorden exploiteert [[Qbuzz]] de busverbindingen.

In de agglomeraties van [[Amsterdamse tram|Amsterdam]], [[Rotterdamse tram|Rotterdam]], [[Haagse tram|Den Haag]] en [[Utrechtse sneltram|Utrecht]] rijden [[tram]]s en [[sneltram]]s rond. [[Metro (vervoersmiddel)|Metrosystemen]] zijn alleen in [[Rotterdamse metro|Rotterdam]] en [[Amsterdamse metro|Amsterdam]] te vinden. [[RandstadRail]] is een [[lightrail]]netwerk rond Den Haag, Zoetermeer en Rotterdam waarin een aantal tram- en metrolijnen en voormalige spoorlijnen zijn geïntegreerd.

Door de korte afstanden binnen de steden, het vlakke landschap en de lage kosten heeft de [[fiets]] een groot aandeel in het personenverkeer. Studentensteden als Groningen, Nijmegen en Amsterdam kennen een fietsgebruik van 40% of meer, maar ook andere steden en gemeenten kennen een hoog fietsgebruik.<ref>[http://www.fietsberaad.nl/index.cfm?lang=nl&section=Kennisbank&mode=detail&repository=Cijfers+over+fietsgebruik+per+gemeente Cijfers over fietsgebruik per gemeente], Fietsberaad, 2010</ref> Bejaarde fietsers zijn, anders dan in veel andere landen, heel gewoon.

== Externe links ==
<!-- Alleen officiële links toevoegen, voor alle andere links kunt u bij de Open Directory terecht -->
* [http://www.overheid.nl/ Officiële website van de Nederlandse overheid]
* [http://www.cbs.nl/nl-NL/menu/home/default.htm CBS] - Belangrijke statistieken van het [[Centraal Bureau voor de Statistiek]]
* {{Link Wikitravel|id=Nederland}}
* [http://dmoz.org/World/Nederlands/Regionaal/Nederland/ Meer externe links in de Open Directory]

== Literatuur ==
=== Algemeen ===
* Encyclopædia Britannica, Ultimate Reference Suite (2009): ''Netherlands, The'', Encyclopædia Britannica, Chicago.

=== Geologie ===
* {{aut|Barends, S. e.a. (red.)}} (2005): ''Het Nederlandse landschap. Een historisch-geografische benadering'', Matrijs, Utrecht,
* {{Aut|[[Henk Berendsen|Berendsen, H.J.A.]]}} (2004): ''De vorming van het land, Inleiding in de geologie en de geomorfologie'', Koninklijke Van Gorcum, Assen,
* {{Aut|[[Henk Berendsen|Berendsen, H.J.A.]]}} (2005): ''Landschap in delen, Overzicht van de geofactoren'', Koninklijke Van Gorcum, Assen,
* {{Aut|Mulder, E. de, Geluk, M.C., Ritsema, I., Westerhoff, W.E., Wong, T.E. (Eds)}} (2003): ''De ondergrond van Nederland'', Wolters-Noordhoff, Groningen.

=== Geschiedenis ===
* {{Aut|[[Dick Blok|Blok, D.P.]] (red) ''et al''}} (1977-1983): ''Algemene Geschiedenis der Nederlanden'', Fibula-Van Dishoeck, Haarlem,
* {{aut|[[Hans Blom|Blom, J.C.H.]], [[Emiel Lamberts|Lamberts, E.]] (red)}} (2006): ''Geschiedenis van de Nederlanden'', HBuitgevers, Baarn,
* Encyclopædia Britannica, Ultimate Reference Suite (2009): ''Low Countries, history of'', Encyclopædia Britannica, Chicago.

{{Appendix}}
{{Gesproken Wikipedia 2|Nl-Nederland1-article.ogg|Nl-Nederland2-article.ogg|21635983}}{{Wikt|Nederland}}
{{Wikiatlas|the Netherlands}}
{{Commonscat|Netherlands}}
{{Navigatie Koninkrijk der Nederlanden}}
{{Navigatie Europese Unie}}
{{Navigatie statistische informatie Nederland}}
{{Navigatie landen Europa}}
{{Coördinaten|51_55_0_N_5_34_0_E_scale:1000000_type:country_region:NL|51° 53' NB 3° 7' OL}}

[[Categorie:Nederland| ]]
[[Categorie:Land]]

{{Link FA|tt}}

[[ace:Beulanda]]
[[af:Nederland]]
[[als:Niederlande]]
[[am:ሆላንድ]]
[[an:Países Baixos]]
[[ang:Niðerland]]
[[ar:هولندا]]
[[arc:ܗܘܠܢܕܐ]]
[[arz:نيديرلاند]]
[[ast:Países Baxos]]
[[ay:Aynacha Jach'a Markanaka]]
[[az:Niderland]]
[[ba:Нидерландтар]]
[[bar:Holland]]
[[bat-smg:Nīderlandā]]
[[bcl:Nederlands]]
[[be:Нідэрланды]]
[[be-x-old:Нідэрлянды]]
[[bg:Нидерландия]]
[[bh:एम्सटर्डम]]
[[bi:Netherlands]]
[[bn:নেদারল্যান্ডস]]
[[bo:ཧོ་ལན།]]
[[bpy:নেদারল্যান্ড]]
[[br:Izelvroioù]]
[[bs:Holandija]]
[[bug:Belanda]]
[[ca:Països Baixos]]
[[ce:Нидерланд]]
[[ceb:Netherlands]]
[[ckb:ھۆڵەندا]]
[[co:Paesi Bassi]]
[[crh:Felemenk]]
[[cs:Nizozemsko]]
[[csb:Néderlandzkô]]
[[cu:Нидєрландꙑ]]
[[cv:Нидерландсем]]
[[cy:Yr Iseldiroedd]]
[[da:Holland]]
[[de:Niederlande]]
[[diq:Hollanda]]
[[dsb:Nižozemska]]
[[dv:ނެދަލޭންޑު]]
[[dz:ནེ་དར་ལེནཌསི་]]
[[ee:Netherlands]]
[[el:Ολλανδία]]
[[en:Netherlands]]
[[eo:Nederlando]]
[[es:Países Bajos]]
[[et:Holland]]
[[eu:Herbehereak]]
[[ext:Paisis Bajus]]
[[fa:هلند]]
[[fi:Alankomaat]]
[[fiu-vro:Holland]]
[[fo:Niðurlond]]
[[fr:Pays-Bas]]
[[frp:Payis-Bâs]]
[[fur:Paîs Bas]]
[[fy:Nederlân]]
[[ga:An Ísiltír]]
[[gag:Niderland]]
[[gan:荷蘭]]
[[gd:Na Tìrean Ìsle]]
[[gl:Países Baixos - Nederland]]
[[gn:Holanda]]
[[got:𐌽𐌹𐌸𐌴𐍂𐌰𐌻𐌰𐌽𐌳]]
[[gu:નેધરલેંડ]]
[[gv:Yn Çheer Injil]]
[[hak:Hò-làn]]
[[haw:Hōlani]]
[[he:הולנד]]
[[hi:नीदरलैण्ड]]
[[hif:The Netherlands]]
[[hr:Nizozemska]]
[[hsb:Nižozemska]]
[[ht:Peyiba]]
[[hu:Hollandia]]
[[hy:Նիդերլանդներ]]
[[ia:Pais Basse]]
[[id:Belanda]]
[[ie:Nederland]]
[[ilo:Nederlandia]]
[[io:Nederlando]]
[[is:Holland]]
[[it:Paesi Bassi]]
[[ja:オランダ]]
[[jbo:nederland]]
[[jv:Walanda]]
[[ka:ნიდერლანდი]]
[[kaa:Niderlandiya]]
[[kbd:Нидерлэндхэр]]
[[kg:Pays-Bas]]
[[kk:Нидерланд]]
[[kl:Hollandi]]
[[kn:ನೆದರ್‍ಲ್ಯಾಂಡ್ಸ್]]
[[ko:네덜란드]]
[[koi:Недерланд]]
[[krc:Нидерландла]]
[[ksh:Niederlande]]
[[ku:Holand]]
[[kv:Нидерландъяс]]
[[kw:Iseldiryow]]
[[ky:Нидерланддар]]
[[la:Nederlandia]]
[[lad:Payises Bashos]]
[[lb:Holland]]
[[li:Nederland]]
[[lij:Paixi Basci]]
[[lmo:Paes Bass]]
[[ln:Holanda]]
[[lt:Nyderlandai]]
[[ltg:Nīderlandeja]]
[[lv:Nīderlande]]
[[map-bms:Landa]]
[[mdf:Недерлатт]]
[[mhr:Нидерланде]]
[[mi:Hōrana]]
[[mk:Холандија]]
[[ml:നെതർലന്റ്സ്]]
[[mn:Нидерланд]]
[[mr:नेदरलँड्स]]
[[ms:Belanda]]
[[mt:Pajjiżi l-Baxxi]]
[[my:နယ်သာလန်နိုင်ငံ]]
[[mzn:هولند]]
[[na:Eben Eyong]]
[[nah:Tlanitlālpan]]
[[nap:Ulanna]]
[[nds:Nedderlannen (Europa)]]
[[nds-nl:Nederlaand]]
[[ne:नेदरल्याण्ड्स]]
[[nn:Nederland]]
[[no:Nederland]]
[[nov:Nederlande]]
[[nrm:Pays Bas]]
[[nv:Kéyah Wóyahgo Siʼánígíí]]
[[oc:Païses Basses]]
[[os:Нидерландтæ]]
[[pam:Netherlands]]
[[pap:Hulanda]]
[[pcd:Bos-Péis]]
[[pdc:Holland]]
[[pih:Dem Nethiland]]
[[pl:Holandia]]
[[pms:Pais Bass]]
[[pnb:نیدرلینڈز]]
[[pnt:Ολλανδία]]
[[ps:هالنډ]]
[[pt:Países Baixos]]
[[qu:Urasuyu]]
[[rm:Pajais Bass]]
[[rmy:Olanda]]
[[ro:Olanda]]
[[roa-rup:Olanda]]
[[roa-tara:Pajèsere Vasce]]
[[ru:Нидерланды]]
[[rue:Нідерланды]]
[[rw:Ubuholandi]]
[[sa:नेदरलैंड्स]]
[[sah:Недерланд]]
[[sc:Logos Bascios]]
[[scn:Paisi Vasci]]
[[sco:Netherlands]]
[[se:Vuolleeatnamat]]
[[sh:Holandija]]
[[si:නෙදර්ලන්තය]]
[[simple:Netherlands]]
[[sk:Holandsko]]
[[sl:Nizozemska]]
[[so:Holland]]
[[sq:Holanda]]
[[sr:Холандија]]
[[srn:Bakrakondre]]
[[ss:IDashi]]
[[st:Hôlanê]]
[[stq:Niederlounde]]
[[su:Walanda]]
[[sv:Nederländerna]]
[[sw:Uholanzi]]
[[szl:Ńiderlandy]]
[[ta:நெதர்லாந்து]]
[[te:నెదర్లాండ్]]
[[tet:Olanda]]
[[tg:Нидерланд]]
[[th:ประเทศเนเธอร์แลนด์]]
[[tk:Niderlandlar]]
[[tl:Olanda]]
[[to:Holani]]
[[tpi:Ol Nitelan]]
[[tr:Hollanda]]
[[tt:Нидерландлар]]
[[udm:Нидерланд]]
[[ug:گوللاندىيە]]
[[uk:Нідерланди]]
[[ur:نیدرلینڈز]]
[[uz:Niderlandlar]]
[[vec:Paéxi Basi]]
[[vi:Hà Lan]]
[[vls:Olland]]
[[vo:Nedän]]
[[wa:Bas Payis]]
[[war:Nederlandes]]
[[wo:Olaand]]
[[wuu:尼德兰]]
[[xal:Недерлендин Нутг]]
[[xh:ENetherlands]]
[[xmf:ჰოლანდია]]
[[yi:האלאנד]]
[[yo:Nẹ́dálándì]]
[[zea:Nederland]]
[[zh:荷兰]]
[[zh-classical:尼德蘭]]
[[zh-min-nan:Kē-tē-kok]]
[[zh-yue:荷蘭]]